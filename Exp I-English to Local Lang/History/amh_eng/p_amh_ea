መቅድም
ይህ “የአፍሪካ አልማናክ” ተብሎ የተሰየመው መጽሐፍ ሰዚሀ ዐይነት ሲታተም በኢትዮጵያ የመጀመሪያው ጊዜ ነው፡፡
ምንም እንኳ ይኸው መጽሐፍ እንደልሎች “የዓለም አልማናኮች” ሙሉ የሆነና ጥቃቅን ነገሮችን የያዘ ባይሆንም ስለ አፍሪካ ዋና ዋና ነገሮችን የሚያሳይ በመሆኑ ወደፊት ደግሞ በየጊዜው የሚታተሙት “አልማናኮች” ሙሉና ጥቃቅን ነገሮችን የያዙ እንደሚሆኑ በመተማመን ነው፡፡
በ፪-፫ ዓ.ም እ.ኤ.አቄ. ፲፱፻፷ ዓ.ም ዐሥራ ሰባት የአፍሪካ አገሮች ነጻነታቸውን ስለ ተጐናጸፉ፤ እነዚሁ አሮች ነጻነታቸውን ያገኙበት ዓመተ ምሕረት “የአፍሪካ ዓለመት” በመባል በአፍሪካ ታሪክ ውስጥ የመጀመሪያውን መሥመር መያዝ ይገባዋል፡፡
ምንም እንኳ ወደፊት በቅርቡ ነጻነታቸውን የሚያገኙት የአፍሪካ አሮች ቁጥር ባንድ ዓመት ውስጥ ይህን ያህል ይደርስ ይሆን የሚል ጥያቄ ቢመጣም ከዚህ በፊት እንደዚህ ዐይነት አስደሳች የሆነ የነጻነት ንቅናቄ ውጤት ለመላው አፍሪካ ታይቶ ስለማይታወቅ በእውነትም ይህ ዓመተ ምሕረት “የአፍሪካ ዓመት” በመባል በታሪክ ልዩ ቦታ መሰጠት እንደሚገባው ምንም ጥርጥር የለውም፡፡
ስዚህ ግርማዊ ንጉሠ ነገሥት ቀዳማዊ ኃይለ ሥላሴ የአፍሪካን ሕዝብ ነጻነት አጥብቀው ደጋፊ በመሆናቸው በዚሁ “የአፍሪካ ዓመት” የተሰማቸውን ታላቅ ደስታ በመግለጽና እንደዚሁም ገና ነጻነታቸውን ለማግኘት ለሚታገሉት የአፍሪካ አገሮች የማበረታቻ መታሰቢያ ይሆን ዘንድ ይህ የመጀመሪያው “የአፍሪካ አልማናክ” እንዲዘጋጅ አዘዙ፡፡
ኢትዮጵያ
ጂዖግራፊያዊ አቀማመጥ፡ ከሦስት ሺሕ ዓመት በላይ ነጻነትዋን ጠብቃ የኖረችውና በሰሜን ምሥራቅ አፍሪካ የምትገኘው ኢትዮጵያዊ በሰሜን ከሱዳን ሬፑብሊክና ከቀይ ባሕር በምሥራቅ ከፈረንሳይ ሱማሌና ከሱማሌ ሬፑብሊክ በደቡብ ከሱማሌ ሬፑብሊክና ከኬንያ በምዕራብ ከሱዳን ሬፑብሊክ ጋር ትዋሰናለች፡፡
ስፋት፡ 450.000 ስኩዌር ማይልስ
የሕዝብ ብዛት፡ 20.000.000
ዋና ከተማ፡ አዲስ አበባ ሌሎች ከተሞች - አሥመራ፣ ምጽዋ፣ አሰብ፣ ሐረር፡ ድሬ ደዋ፣ ጂማ፣ ጋምቤላ፣ ጐንደርና የቀሩትም፡፡
ቋንቋኦፊሲዬል አማርኛ ሌሎች ጋልኛ ትግሪኛ ሱማልኛና የቀሩትም፡፡
የመንግሥቱ አስተዳደርንጉሠ ነገሥታዊ መንግሥት ሆኖ የሕግ መወሰኛና የሕግ መምሪያ የሚገኝበት በሕገ መንግሥት የተመሠረተ ምክር ቤት አለ፡፡
የሕግ መምሪያው አባሎች ወይም የሕዝብ እንደራሴዎች በጠቅላላ ምርጫ ለአራት ዓመት ጊዜዎች በጠቅላላ ምርጫ ለአራት ዓመት ጊዜ ይመረጣሉ፡፡
ከአገልግሎት ዘመናቸው በኋላም እንደ ገና ለመምረጥ በዕጩነት ሊቀርቡ ይችላሉ የእነዚህም የሕዝብ እንደራሴዎች ቁጥር አሁን ፪፻፲ ነው፡፡
የሕግ መወሰኛው አባሎች ደግሞ በንጉሠ ነገሥቱ ይሾማሉ፡፡ የሕግ መወሰኛው አባሎች ቁጥር ከሕዝብ እንደራሴዎቹ ቁጥር ከግማሹ መብለጥ የለበትም፡፡
ሣናቸውም ሕግ የሚፀናው የሕግ ምክር ቤቱ ተስማምቶበት ንጉሠ ነገሥቱ ሲያጸድቁት ነው፡፡
መሪግርማዊ ንጉሠ ነገሥት ቀዳማዊ ኃይለ ሥላሴ፡፡
በዓም ታሪክ ከተመዘገቡት ሁሉ በጣም ብዙ ዘመን ከኖረውና በንጉሣዊ የዘር መሥመሩም እጅግ ከረዘመው ዘርፍ ሲወርድ ሲዋረድ ከመጣው ንጉሣዊ ቤተሰብ የሚወለዱት ግርማዊ ንገሠ ነገሥት በጥቅምት ፳፫ ቀን ፲፱፻፳፫ ዓ.ም ቀዳማዊ ኃይለ ሥላሴ ንገሠ ነገሥት ዘኢትዮጵያ ተብለው ነገሡ፡፡
በሐምሌ ፲፮ ቀን ፲፰፻፹፬ ዓ.ም በሐረር ኤጄርሣ ጐሮ የተወለዱት ግርማዊ ንጉሠ ነገሥት ቀዳማዊ ኃይለ ሥላሴ ከንጉሥ ሰሎሞንና ከንግሥተ ሳባ ሲወርድ ሲዋረድ ተያያዜ የመጣው የሣህለ ሥላሴ ንጉሠ ሸዋ የልጅ ልጅ ናቸው፡፡
የዳግማዊ ምኒልክ ታማኝ ዲፕሎማትና (የፖለቲካ ዐዋቂ) ጀግንነት የተመላባቸው የነበሩት አባታቸው ልዑል ራስ መኰንን በታላቁ የዐድዋ ጦርነት ላይ ባ፲፰፻፹፷ ዓ.ም ትልቅ ጀብዱ የሠሩ ስመ ጥሩ ጀግና ናቸው፡፡
ግርማዊ ቀዳማዊ ኃይለ ሥላሴ ትምህርታቸውን በሚገባ አከናውነው ከጨረሱ በኋላ ገና ከወጣትነታቸው ጊዜ ጀምረው የሀገሪቱ መሪ እስከ ሆኑበት ጊዜ ድረስ በልዩ ልዩ ከፍተኛ የአስተዳደር ሥልጣን ሀገራቸውን አገልግለዋል፡፡ ግርማዊ ንገሠ ነገሥት በ፲፱፻፲፮ ዓ.ም ሀገራቸው የዓለም መንግሥታት ማኀበር አባል ትሆን ዘንድ ሊመሩዋት ቻሉ፡፡
በጥቅምት ፳፫ ቀን ፲፱፻፳፫ ዓ.ም ነግሠው ከሰባት ወር ጊዜ የሆነውን ሕገ መንግሥትና የሕግ ምክር ቤት ለሕዝባቸው በገዛ ፈቃዳቸው ምክር በመስጠታቸው ራሳቸውን በሕገ መንግሥት የተመሠረተ ንጉሥ አደረጉ፡፡
በ፰ ዓ.ም የኢጣሊያ ፋሺስቶች ኢትዮጵያን በወረሩ ጊዜ በሰኔ ወር ፲፱፻፳፰ ዓ.ም ግርማዊ ንጉሠ ነገሥት ቀዳማዊ ኃይለ ሥላሴ ጄኔሻ ላይ በዓለም መንግሥታታ ማኀበር ፊት ስለ ሀገራቸው መወረርና ወደዚያውም ስለ ኢንተርናሽናል የሞራል ሁኔታ አቤቱታቸውን አሰሙ፡፡ ምንም እንኳ የዓለም ማኀበር ለዚህ ታሪካዊ ንግግራቸው የዝኆን ጆሮ ይስጠኝ ብሎ ዝም ቢልም ግርማዊ ንጉሠ ነገሥት ቀዳማዊ ኃይለ ሥላሴ ያላቸውን ፍጹም የሆነ እምነት ትግላቸው የተነሣ የነጻነት ቀን የሆነው ሚያዝያ ፳፯ ቀን ፲፱፻፴፫ ዓ.ም በመምጣቱ ፋሺስት ሀገሪቱን ከወረረበት ያምስት ዓመት ጊዜ በኋላ ጀግኖች የሆኑትን አርበኞቻቸውን እየመሩ በእንግሊዝ የጦር ወታደሮች እርዳታ በታላቅ ድል አድራጊነት ከንጉሠ ነገሥት ግዛታቸው ዋና መናገሻ ከተማ ተመልሰው ገቡ፡፡
ከነጻነት በኋላም በሀገር ውስጥና በውጭ ጉዳዮች ሁሉ የአዲሲቱ ኢትዮጵያ መሥራችና ሠሪ መሆናቸውን ግርማዊ ንጉሠ ነገሥት በተግባር አሳይተዋል፡፡
ወደ ሀገራቸውም እንደ ተመለሱ ሀገሪቱ በጦርነት ተሠቃይታና ፈራርሳ በማግኘታቸው ወዲያውኑ ለሀገሪቱ ሕይወትን ለመመለስ ብለው ሰፊና አድካሚ በሆነ የሥራ ዐቅድ (ፕሮግራም) ላይ ራሳቸውን አዋሉ ከዚህም የተነሣ አዳዲስ ትምህርት ቤቶችን ከፈቱ ዘመናዊ ሆስፒታሎችን አቋቋሙ አዳዲስ መንገዶችን ሠሩ ብዙ የመገናኛ ሁኔታዎችንም አሻሻሉ የነገሡበትን ፳፭ኛውን በዓል ሲያከብሩ በብር ኢዮቤልዩዋቸው ዕለት በጥቅምት ፳፫ ቀን ፲፱፻፵፷ ዓ.ም ራሳቸው በፈቃዳቸው አዲስ የተሻሻለውን ሕገ መንግሥት ውስጥ ለሀገሪቱ ጠቅላላ የሕዝብ ምርጫ የጋዜጣና የንግግር ነጻነት መስጠተ ተመልክቷል፡፡
የተባበሩት መንግሥታት አጥብቆ ደጋፊ በመሆናቸው ግርማዋ ንጉሠ ነገሥት ቀዳማዊ ኃይለ ሥላሴ በአደስ አበባ የተባበሩትን መንግሥታት የአፍሪካ ኤኮኖሚክ ኰሚሽን በመረቁበት ዕለት ባደረጉት ንግግር የዓለም ሕዝቦች ግርማዊነታቸወ ስለ ሁለት መሠረተ ሀሳቦች መጠበቅ ጉዳይ ራሳቸውን ያዋሉ ሰው ናቸው፡፡ እነርሱም "ኰለክቲቭ ሴኪዩሪቴና ለተጨቆኑ ሕዝቦች ነጻነት እንዲሰጥ" የተባሉት ናቸው፡፡
የአፍሪካን ናሽናሊዝም (ሀገርን የማፍቀር ስሜት) በብርቱ የሚደግፉት ግርማዊ ንጉሠ ነገሥት ቀዳማዊ ኃይለ ሥላሴ በቤተ መንግሥታቸው ብዙ የአፍሪካ ናሽናለስቶችን በየጊዜው እየተቀበሉ ያስተናግዳሉ ሀገራቸው በፋሽስት በተወረረች ጊዜ ከውጭ እርዳታን ለመጠየቅ በስደት ሄደው ከነበሩበት ከእንግሊዝ ሀገር በ፲፱፴፫ ዓ.ም ከተመለሱበት ጊዜ ጀምሮ ስለ አፍሪካ ክፍለ ዓለም ነጻነት ራሳቸውን በተጋድሎ ላይ አዋሉ ጥቅምት ፳፫ ቀን ፲፱፻፶፩ ዓ.ም ስለ አፍሪካ ነጻነት በመጥቀስ ቀጥሎ ያለውን ተናገሩ፡፡ "የነጻዪቱ ኢትዮጵያ በአፍሪካ ብቻዋን መገኘት ለአፍሪካ የነጻነት በር ይከፍታል ብለው ያምኑ የበሩት አፍሪካውያን ሁሉ በዚህ እምነታቸው እንዳልተሳሳቱ ጊዜ መሰከረላቸው፡፡ ዛሬ የአፍሪካ ነጻ መንግሥታት ቁጥር በታላቅ እርምጃ እያደገ ይሄዳል ይህንንም የእርምጃ ፍጥነት የሚያግድ ምንም ኀይል በምድር ሊኖር አይችልም፡፡"
የኤኮኖሚ ልማት ፡ ኢትዮጵያ በተፈጥሮ የእርሻ ሀገር እንደ መሆኗ መጠን በንግድና በኢንዱስትሪም ደኀና እርምጃ በማሳየት ላይ ነች፡፡ ከሀገሪቷም አብዛኛው ክፍል ለምለም ስለ ሆነ በብዙ ቦታ ባመት ሁለት ጊዜ ሰብል ይገኛል፡፡ በዚህም አኳኋን ከመሬቶቿ በብዛት የሚገኙት ቀጥሎ ያሉት ናቸው የባሕር ማሽላ ስንዴ ገብስ፣ ዘንጋዳ፣ ጥጥ፣ የሸንኰራ አገዳ፣ ጤፍ፣ የቃጫ ተክሎች አታክልትና ቡና፡፡
በኢንድስትሪም ረገድ በሀገሩ ውስጥ የሚያስፈልጓትን ነገሮች ራሷ ለመሥራት ብዙ ትንሽ ኢንዱስትሪዎችን አቋቁማለች፡፡ ኢትዮጵያ ወደ ውጭ የምትልካቸው ነገሮች ቡና ቆዳ እህል የቅባት እህሎች ሥጋ ወርቅና ፕላቲንዩም ሲሆኑ ከውጭ ሀገር የምታስመጣቸው ነገሮች ደግሞ ብረታ ብረት ጨርቃ ለርቅ ተሽከርካሪ መኪናዎች የእርሻ መሣሪያዎች መድኀኀነትና ከቤንዚን ዘይት የሚገኙ ነገሮች ናቸው፡፡
ገንዘብ የኢትዮጵያ ብር፡፡
ሃይማኖት ክርስቱያን እስላምና አረመኔ፡፡
መከላከያ፡" ኢትዮጵያ የጦር ኀይሎችዋን በሦስት ክፍል እንደ ገና በደንብ አደራጅታለች፡፡ እነዚህም የምድር ጦር ኀይል የአየር ኀይልና የባሕር ኀይል ናቸው፡፡ የምድር ጦሩ የጦር ሠራዊትንና የክብር ዘበኛን ሠራዊት የያዘ ሲሆን የአየር ኀይሉ ግሞ ዘናዊ ጄት የሆኑ ተዋጊና ኀይሉ ደግሞ ዘመናዊ ጀት የሆኑ ተዋጊና ቦምብ ጣይ አይሮፕላኖች የሚገኙበት ነው፡፡ የባሕር ኃይሉ ደግሞ ምንም እንኳ የተመሠረተው በቅርቡ ቢሆንም ታላቅ እርምጃን በማሳየት ላይ ነው፡፡ በነዚህም ላይ በተጨማሪ የብሔራዊው ጦር በደንብ በመደራጀት ላይ ነው፡፡፡ የነዚህን ጦር ኃይሎች የመከላከያ ሁኔታ የሚቆጣጠረው የንጉሠ ነገሥቱ መንግሥት ያገር መከላከያ ሚኒስቴር ነው፡፡ ስለ ሀገሪቱ መከላከያ መስፋፋት የሚችልበት ሁሉ ተጠንቶ ይሠራበታል፡፡
ላይቤሪያ
ጄዖግራፊያዊ አቀማመጥ፡ሀገሪቱ ነፃነቷን ዐውጃ ያስታወቀችው እ.ኤ.አቄ. ሐምሌ ፳፮ ቀን  ፲፰፻፵፯ ዓ.ም ሲሆን የምትገኘውም በምዕራብ አፍሪካ ዳርቻ በሰሜን ጊኒና አይቮሪ ኮስት በምዕራብ ሲዬራሊዮን በደቡብ የአትላንቲክ ውቅያኖስ በምሥራቅ አይቮሪካስት እያዋሰኗት ነው፡፡
ስፋት፡ 43.000 ስኩዌር ማይልስ፡፡
የሕዝብ ብዛት፡ 2.500.000
ቋንቋ፡ሞንሮቪያ ሌሎች ትልልቅ ከተሞች ማርሻል ሀርፐርና ቡሻነን ናቸው፡፡
ቋንቋ፡ኦፊሲየል ቋንቋ እንግሊዘኛ፡፡ ሌሎችም የነገድ ቋንቋዎች አሉ፡፡
የመንግስቱ አስተዳደር፡ሬፑብሊክ፡፡ የላይቤርያ ሕገ መንግሥት ከዩናይትድ እስቴትስ ኦፍ አሜሪካ ሕገ መንግሥት ጋር ተመሳሳይ ነው፡፡ የሕግ ማውጣቱ ሥልጣን ያለው የሕግ መምሪያውንና የሕግ መወሰኛውን በያዘው የሕግ ዋና ምክር ቤት ነው፡፡ የሕግ መምሪያው ክፍል አባሎች ወይም የሕዝብ እንደራሴዎች በጠቅላላ ምርጫ ለአራት ዓመት ጊዜ የሚመረጡ ሲሆን እንዲሁም ደግሞ የሕግ መወሰኛው ክፍል አባሎች ለስድስት ዓመት ጊዜ በጠቅላላ ምርጫ የሚመረጡ ናቸው፡፡
የመንግሥቱን ዋና የማስፈጸም ሥልጣን የያዘው በመጀመሪያ ለስምንት ዓመት ቂጥሎም ቢመረጥ ለአራት ዓመት ጊዜ መመረጥ የሚችለው የሬፑብሊኩ ፕሬዝዳንት ነው፡፡
መሪ፡ፕዚዳንት (ቨካናራት ሻድራች) ታብማን የአዲሱቱ ላይቤሪያ መሥራችና ሠሪ ሚስተር ታብማን የፕሬዚዳንትነት ሥልጣን የያዙት እ.ኤ.አቄ. በ፲፱፻፵፬ ዓ.ም መጀመሪያ ላይ ሲሆን ከዚያን ጊዜ ጀምሮ እስካሁን ድረስ በሥልጣን ላይ ይገኛሉ፡፡ ምንም እንኳ "ትሩ ዉግ" የተባለው የፖለቲካ ፖርቲያቸው እ.ኤ.አቄ ከ፲፰፻፸ ዓ.ም አንሥቶ እስከ ዛሬ ድረስ በመንግሥቱ ሥልጣን ላይ የሚገኝ ቢሆንም የፕሬዝዳንት ታብማን በሕዝብ ዘንድ መወደድ በላይቤሪያ እንደራሳቸው የግላዊ ሁኔታ የሚቄጠር ነው፡፡
የቅኝ አገዛዝ ማኀበርተኞች አንዲት የክርስቲያን መንግሥት በአፍሪካ ለማቋሟም ባላቸው የበረታ ስሜት ምክንያት ከአሜሪካ ከ፳፯የጠቅላይ ግዛት ሀገሮች የተጠራቀሙ ነጻነትን አጥብቀው የሚሹ ቁሮች እ.ኤ.አ ፲፰፻፳፪ ዓ.ም በላይቤሪያ ምድር ሰፈሩ፡፡
ከዱሮ ጀምሮ የፕሬዝዳንት ታብማን ዐይነተኛ ዓላማቸው በነገድ የተለያዩትን የሀገሩን ነዋሪዎችና ከአሜሪካም የመጡትን ልዩ ልዩ የጥቁር ዘር ሰወች አንድ መሠረታዊ ሕዝብና ሀገር በማድረግ ለማዋሐድ ነው፡፡
እርሳቸውም አያሌ ጊዜያት በየጫካውና በየጥሻው እየተዘዋወሩ (ይህንንም ያደረጉ የመጀመሪያው ፕሬዝዳንት ሲሆኑ) እነዚህን ነባር ሕዝብ በጠቅላላው የብሔራዊ ምርጫ እንዲካፈሉና በሀገሩ ማኀበራዊ ኑሮና በመንግሥቱም ተግባር ተሳታፊ ይሆኑ ዘንድ አጥብቀው ያበረታቱዋቸዋል፡፡ በኬኮኖሚም ረገድ ዋና ተስፋቸው "መቶ ዓመት ሊወስድ የሚችለውን የመሻሻልና የዘመናዊነት ሥራ" በዐሥራ ስድስቱ ዓመታት የሥልጣን ጊዜየቸው ሊያመርቱት በሥራ በማጣደፋቸው በጤና ጥበቃ በሕዝብ የበጎ አድራጎት በትምህርት አውራ ጐዳናዎችን በመሥራትና እንዲስትሪን በማስፋፋት እንዲሁም በንግድና የሀገሩንም የተፈጥሮ ሀብቶች በሥራ ላይ በማዋል ብዙ ነገሮችን አከናውነዋል፡፡
ላይቤሪያ የሚጠቅሙ ከሆኑ የውጭ ሀገር ሰዎች ኰንሴስዮኖችን (የእርሻና የተክል ቦታዎች) እንዲያያገኙ ያደርጋሉ፡፡ በርሳቸው የሥልጣን ዘመን የተወጠኑት የኢንዱስትሪ ሥራዎች ታላላቅ ያልተሞከሩ ሥፍራዎችን እንደሚለወጡ ሲያደርጋቸው ሕዝቡም በዓለም ጉዳይ በቀጥታ ተሳታፊነቱን ያደርግ ዘንድ አስችሎታል፡፡
እኤአቄ በኀዳር ፳፱ቀን ፲፻፺፭ ዓ.ም የተለወዱት ፕሬዝዳንት ታብማን በሀገሪቱ ከውጭ መጥቶ ነዋሪ ከሆነው ሕዝብ ሲወርዱ ሲዋረዱ የመጡ እንደ መሆናቸው መጠን በሕዝባቸው ዘንድ "ቦዶር ሻድ" (ወንድም ሻድራሽ) በመባል የታወቁ ናቸው፡፡ በዚህ አንድ የፖለቲካ ፓርቲ በሚገኝበት ሀገር ያላንዳች ተቃዋሚ የተሰጣቸው የመላው ሕዝብ የምርጫ ድምጽ በላይቤሪያ ጋዜጠኞች ሁሉ "የሀገሩ ባለውለተኛነት መግለጫዎች" በሚል አስተያየት ይነገርላቸዋል፡፡
የኤኬኖሚ ልማት፡ ላይቤሪያ በእርሻ በኢንዱስትሪና በንግድ ደኀና ጥረት ይዛለች፡፡ ላይቤሪያ ወደ ውጭ የምትልካቸው ነገሮች ላስቲክ የብረት ማዕድን ጥሬ ወርቅ የአልማዝ ደንጊያ የዘንባባ ዘይት መጠኑ ያነሰ ቡናና ኰኰአ ሲሆን ከውጭ የምታስገባው መሥሪያ መኪናዎችን ሩዝ ትምባሆ ሸቀጣሸቀጦችን ጨው፣ መስተዋት፣ የመገንቢያ መሣሪያዎችን ተሽከርካሪዎችንና የቤንዚን ዘይት ናቸው፡፡
ሃይማኖት፡የመንግሥቱ ዋና ሃይማኖት ክርስቲያን እንዲሁም ጥቂት እስላምና አረመኔ ነው፡፡
መከላከያ፡የላይቤርያ ጦር ሠራዊት ቁጥሩ ከ፬ሺ በላይ የሆኑ ወታደሮች ሲገኙበት ይኸውም የተደራጀው በብሔራዊ ጦር መልክ ነው፡፡
የደቡብ አፍሪካ ኀብረት
ጅዖግራፊያዊ አቀማመጥ፡፡ እንደኤሮፓ አቆጣጠር ግንቦት ፴፩ ቀን ፲፱፻፲ ዓ.ም ነፃነቱን ያወጀው የደቡብ አፍሪካ ኀብረት በምሥራቅ ከሕንድ ውቅያኖስ በደቡብ ከአትላንቲክና ከሕንድ ውቅያኖስ በምዕራብ ከደቡብ ምዕራብ አፍሪካና ከአትላንቲክ ውቅያኖስ በሰሜን ከቤቹዋና ላንድና ከደቡብ ሮዴሺያ ጋር ይዋሰናል፡፡
ስፋት፡472.359 ስኩዌር ማይልስ
የሕዝብ ብዛት፡14.418.000 (ከነዚሁም ውስጥ ሦስቱ ሚሊዮን ነጮች ናቸው)፡፡
ዋና ከተማ፡ፕሪቶሪያና ኬፕታውን ሌሎች ትልልቅ ከተሞች ጆሀንስበርግ ደርባን ፖርት ኤልዛቤት ኢስት ለንደንና ኪምበርሊ ናቸው፡፡
ቋንቋ፡ኦፊሲየል አፍሪካነስና እንግሊዝኛ፡፡ እንዲሁም በተወላጆቹ የሚነገር የባንቱ ነገድ ቋንቋ አለ፡፡
የመንግሥቱ አስተዳደር፡የእንግሊዝ ንግሥት እንደራሴ በሆነው ጠቅላይ አገረ ገዥ የሚተዳደር ሲሆን መንግሥቱ የሚካሄደው በፓርላማ አመራር ሥልጣን በተካሄደው በፓርለማ አመራር ሥልጣን በተሰጠው ጠቅላይ ሚኒስትር ነው፡፡ አሁን ግን እንደኤውሮፓ አቆጣጠር በጥቅምት ወር ፲፱፻፰ ዓ.ም ነጮቹ ብቻ በተፈቀደላቸው የሬፈሪንዶም ምርጫ ተደርጎ የደቡብ አፍሪካ ኀብረት የመንግሥቱ አስተዳደር እንደ ኤውሮፓ አቆጣጠር ከግንቦት ፴፩ ቀን ፲፱፻፰፩ ዓ.ም ጀምሮ ወደ ፊት ሬፑብሊክ ይሆናል፡፡
ጊዜው ጠቅላላ ሚኒስትሩ የመንግሥቱ መሪ በመሆን ያልተወሰነ ፍጹም ሥልጣንና የዲክታተርነት ኀይል አለው፡፡ በደቡብ አፍሪካ ኀብረተ መንግሥት የአስተዳደሩን ሥልጣን የያዙት በሙሉ ቦየር ከተባሉት የሆላንድ ተወላጆችና ከእንግሊዝ ሲወርድ ሲዋረድ የመጡት ነጮች ብቻ ናቸው፡፡ ያሁኑዎቹ ገዢዎች ዘርን በመለየት (አፓርቴይድ) አኳኋን የሚሠሩበት ዘዴ አስቀድሞ በተሰጠው የደቡብ አፍሪካ ሕገ መንግሥት ውስጥ ያልነበረ ነው፡፡ ይህም የዘር ልዩነት አስተዳደር በጥቁሮቹ ሕዝብ ዘንድ ያልተወደደና ያልተደገፈ ሰልፍ ተደርጎበታል፡፡ ይልቁንም እንደ ኤውሮፓ አቆጣጠር በመጋቢት ወር ፲፱፻፷ ዓ.ም በተደረገው ሰላማዊ የንቅናቄ ሰልፍ ፋሺስትና ጨካኞች የሆኑት ነጮቹ የሀገሩ ገዢዎች ሰላማዊዎቹን ጥቁር ተወላጆች ካላንዳች ርኀራኄ ፈጅተዋቸዋል፡፡ መላው የዓለም ሕዝብም ይህን የጭካኔ ተግባር በሙሉ ተቃውሞታል፡፡
ይህንንም የዘር ልዩነት አገዛዝ ለሚቃወመው ሕዝብ ደጋፊ የሆኑ ሁለት አፍሪካዊ የፖለቲካ ፓርቲዎች አሉ፡፡ እነርሱም
ፓን አፍሪካን ፒፕልስ ኮንግሬስ
አፍሪካን ናሽናል ኰንግሬስ ናቸው፡፡ ጥቁሮች የፖለቲካና የማኀበራዊ መብት ሳይኖራቸው በባርነት ቀንበር ይገኛሉ፡፡
መሪ፡ ጠቅላይ ሚኒስትር ቬርዎርድ፡፡
ዶክተር ሄንድሪክ ፍሬንሽ ቬርዎርድ ዕድሜያቸው ፶፱ ዓመት የሆናቸው የደቡብ አፍሪካ ጠቅላይ ሚኒስትር ናቸው፡፡ እርሳቸውም ስለ ዘር ልዩነት (አፓርታይድ) የሦስቱን ሚሊዮን ነጮችና የዐሥራ አንዱም ሚሊዮን ጥቁሮች ሕዝብ በሀገሩ ውስጥ ፍጹም ልዩነት የሚገልጽ ነገር አጥብቀው የሚሠሩ ናቸው፡፡
በሰው ልጅ ነጻነትና የእኩልነት መብት መሠረታውያን ሐሳቦች እንዲሁም በቀረው ዓለም በርሳቸው (በዶክተር ቬርዎርድ) ዘንድ ለባንቱ (ለአፍሪካውያን) እንዲሁም ለነጮቹ የግል መኖሪያ ቤቶቻቸውን ቋንቋንና አስተዳደርን ለይቶ በመስጠት ለደስታ ለጸጥታና ለመረጋጊያ ሲባል አፓርቴይደ መታቀዱ ይነገራል፡፡
እርሳቸውም እንደሚያምኑት ሁሉ “አፓርቴይድ በተወደደው የትውልድ ሀገራችን ለሁሉም ሕዝቦች ትክክለኛ ፍርድንና በሰላም አብሮ ጐን ለጐን መኖርን” ያመጣል እያሉ ይናገራሉ፡፡
በእውነት ከሆነ ደቡብ አፍሪካ የዶክተር ቬርዎርድ የትውልድ ሀገራቸው አይደለም፡፡ የተወለዱት በኤውሮፓ አምስተርዳም ከተማ ዳች ከሆኑ እናት አባታቸው ነው፡፡ ግን ቤተሰባቸው እርሳቸው ኸፃን በነበሩበት ጊዜ በደቡብ አፍሪካ ገብቶ በነዋሪነት ተቀመጠ፡፡
የጥንት ሥራቸው በእስቴሌንቦሽ ዩኒቨርስቲ የሳይኮሎጂ (ስለ ሰው ጠባይ) የሶሺዮሊጂ (ስለ ሰው ኑሮ)ና የሶሺያል ሥራዎች (የማኀበራዊ ተግባር) ጥናቶች ፕሮፌሰር ነበሩ፡፡ ይኸውም እ.ኤ.አ. ካ፲፱፻፳፯ እስከ ፴፱ ዓ.ም ነበር፡፡
ወደ ፖለቲካ የገቡት ዳይ ትራንስቫለር የተባለውን የናሽናሊስት ጋዜጣ እ.ኤ.አቆ. ካ፲፱፻፵፰ ዓ.ም ወደ ደቡብ አፍሪካ ፓርላማ የሕግ መወሰኛ አማካሪ ሆነው ገቡ፡፡ ከሁለት ዓመት በኋላ የሀገር ተወላጆች ጉዳይ ሚኒስትር ሆኑ፡፡
ከዚያም ስምንት ዓመት ሙሉ አፓርቴይድን ለማጠንከር ብዙ ልዩ ልዩ ነገሮችን በመፈጸም ጊዜያቸውን አሳለፉ፡፡
በዚህም ጊዜ ሀሉ ከአፍሪካውያን ከቤተ ክርስትያን ወገኖች ከአንዳንድ የፖለቲካ ሰዎችና ከየነጋዴዎቹ የሚቀርበውን ተቃዋሚነት እየተጫኑ አለፉት፡፡
አሁን በሪፈሪንዶም ምርጫ የጸናውን ሀገሪቱን ሬፑብሊክ ስለ ማድረግ ጉዳይ ቀኑ እንዲፋጠን ሥራውን ያከናወኑት ጠቅላይ ሚኒስትር ሆነው ነው፡፡
በሚያዝያ ወር ፲፱፻፷ ዓ.ም በጆሀንስበርግ ከተማ አንድ ኤግዚብሽን ሲከፍቱ ዶክተር ቬርዎርድ ሁለት ጊዜ በሽጉጥ ጭንቅላታቸውን ተመቱ፡፡ ወደ ሆስፒታል ገብተው ከሦስት ወር በኋላ ድነው
እንደ ወጡ ሲናገሩ “ሕይወታችን የተረፈው ይህን የአባቶቻችንን ሀገር ለማገልገል የአምላክ ፈቃዱ ሆኖ ነው እንጂ ለራሳችን ጥቅም ተብሎ አይደለም” ብለው ገለጹ፡፡
የደቡብ አፍሪካ ኀብረት በኢንዱስትሪ በእርሻና በንግድ በጣም የተራመደች ሀገር ናት፡፡ አስፈላጊ የሆኑ ነገሮችን ሠርቶ በማውጣትና እንዲሁም ከውጭ ወደ ሀገር ውስጥ በማስገባት በአፍሪካ ክፍለ ዓለም ካሉ ሀገሮች ሁሉ በጣም ትበልጣለች፡፡ የሀገሪቱ ጠቅላላ ገቢ በአፍሪካ ከሁሉ የበለጠ ሲሆን ከሷ ቀጥሎ ተከታታይነት ያላቸው ናይጄሪያና ኮንጎ (ሊዎፖል ጅቪል) ናቸው፡፡ ወደ ውጭ የምትልካቸው ብረታ ብረትን አልማዝና ወርቅ ዩሬኒየም የድንጋይ ከሰል የሱፍ ጠጉር ሥጋ ፍራፍሬና ሌላም ልዩ ልዩ ነገሮችን ሲሆን ወደ ሀገር ውስጥ የምታስገባው ደግሞ የታላላቅ ሥራ የፊብሪካ መኪናዎችን መንኰራኩር ተሽከርካሪዎችን መድኀኒቶችን ከቤንዚን የሚገኙ ነገሮችን ጨርቃጨርቅና የቤት ዕቃዎችን ሌላም ብዙ ልዩ ልዩ ነገሮችን ነው፡፡
ገንዘብ የደቡብ አፍሪካ ፓውንድ፡፡
ሃይማኖት ክርስቱያንና አረመኔ
መከላከያ፡ ደቡብ አፍሪካ የአየር ኀይሏ የባሕር ኀይልና እግረኛ የጦር ሠራዊቷ በደንበኛው የተደራጀ ነው፡፡ የመከላከያው ሚኒስቴር እነዚህን የጦር ኀይሎች ይቆጣጠራል፡፡
የተባበረው የዐረብ ሬፑብሊክ
ጅዖግራፊያዊ አቀማመጥ፡፡ የተባበረው የዐረብ ሬፑብሊክ ተብሎ የተሰየመው ሀገር ከአፍሪካ ግብጽና ከእስያ የሶሪያ ሀገር በፌዴራሲዮን ሕግ ተቀላቅለው እ.ኤ.አቆ. በየካቲት ፩፲፱፻፶፰ ዓ.ም ይህን ስም ተቀዳጁ፡፡ በአፍሪካ ሰሜን የምትገኘው የዐረብ ሬፑብሊክ ግዛት የሆነችውና ነፃነትዋን እንደኤውሮፓ አቆጣጠር በየካቲት ፳፬ ቀን ፲፱፻፳፪ ዓ.ም ያገኘችው ግብጽ በሰሜን ከሜዴቴራኒ ባሕር በምሥራቅ ከእስራኤልና ከአካባ የባሕር ሰላጤ በደቡብ ከሱዳንና ከቀይ ባሕር በምዕራብ ከሊቢያ ጋር ትዋሰናለች፡፡
ስፋት፡ የግብጽ ስፋት 386.190 ስኩዌር ማይልስ
የሕዝብ ብዛት፡24.000.00
ዋና ከተማ፡ ካይሮ ሌሎች ትልልቅ ከተሞች እስክንድርያ ስዎዝ ፖርትሰይድ ኢስማኤልያ እንዲሁም ጋዛና ሉክሰር፡፡
ቋንቋ፡ዐረብኛ
የመንግሥቱ አስተዳደር፡ ሬፑብሊክ፡፡
የመንግሥቱን ዋና ያስፈጻሚነት ሥልጣን የያዘው ፕሬዚደንቱ ነው፡፡ “ብሔራዊ አንድነት” በሚል ስም በታወቀው የሕግ ምክር ቤት የሚገኙት አባሎቹ ከሁለቱም ክፍለ ግዛቶች በጠቅላላ ምርጫ ይመረጣሉ፡፡ የግብጽንና የሶርያን ክፍለ ግዛቶች የያዘው የተባበረው ዐረብ ሬፒብሊክ በያንዳንዱ ክፍለ ግዛቱን ያስፈጻሚነት ሥልጣን የያዙ ምክር ቤቶች (ካውንስልስ) ይገኛሉ፡፡ የነዚህም ምክር ስለ መንግሥቱ ሥራ አመራርና አካሄድ መቆጣጠር እንዲሁም መመርመር ነው፡፡
መሪ፡ ጠቅላይ ሚኒስትር ቬርዎርድ መሪ፡ፕሬዝዳንት ገማል አብደል ናስር፡፡
የመጀመሪያው የግብጽ ሬፑብሊክ የመጀመሪያ ፕሬዚዳንት ሆነው ዛሬም የተባበረው ዐረብ ሬፑብሊክ ፕሬዚዳንት የሆኑት ገማል አብደል ናስር በዐረብ ዓለምና በመካከለኛው ምሥራቅ ጉዳዮች በጣም ከታወቁት መሪዎች አንደኛው ናቸው፡፡ እንደ ኤውሮፖ አቆጣጠር በጥር፲፭ ፲፱፻፲፰ ዓ.ም በግብጽ ውስጥ አሲዩት አውራጃ ቤኒሞር በተባለችው ሥፍራ ከአንድ የፖስታ ቤት ሠራተኛ የተወለዱት ገማል አብደል ናስር ከግብጽ የጦር አካዳሚ ተመርቀው ወጡ፡፡
ከልጅነታቸው ጀምሮ ጠንካራ ናሽናሊስት (ሀገር ወዳድ) እንደ መሆንቲን ጦርነት ተዋግተው ቄስለዋል፡፡ እ.ኤ.አቆ. ባ፲፱፻፶፪ ዓ.ም ንጉሥ ፋሩክን ለማስወገድ በተደረገው ንቅናቄ ከመሪዎቹ አንደኛው ነበሩ፡፡
በዚሁም ንቅናቄ መሪነቱን ለጄኔራል ናጊብ በመስጠት በስተ ኋላቸው ሆነው ቆዩ፡፡ ኋላ ግን ጄኔራሉ የወታደራዊውን መንግሥት ወደ ፓርላማዊ አስተዳደር ለመመለስ ባቀዱ ጊዜ ናስር ናጊብን አስወግደው ሥልጣኑን ያዙ፡፡
ባ፮ ዓ.ም ለስድስት ዓመት ጊዜ የመንግሥቱ ፕሬዚዳንት በመሆን ተመርጠው ከዚያን ጊዜ ጀምሮ እስካሁን በሀገሩ አንድ ብቻውን ሆኖ የሚገኘው “የብሔራዊ አንድነት የፖለቲካ ፓርቲ” ሊቀ መንገበር ሆኑ፡፡
በ፮ ዓ.ም የስዌዝን ካናል የግብጽ ሀብት እንዲሆን በመውረሳቸው ምክንያት የእንግሊዝ የፈረንሳይና የእሥራኤል መንግሥታት በጦር ኃይል ሀገሪቱን ወረሩ፡፡ የተባበሩት መንግሥታት በነገሩ ውስጥ ስለገቡ ወራሪዎቹ ከግብጽ ምድር ለቀው ሲወጡ ግብጽም ካናሉን ይዛው ቀረች፡፡ በ፲፱፻፶፰ ዓ.ም በግብጽና ሶሪያ መዋሐድ ለተፈጠረው የዐረብ ሬፑብሊክ ናስር ፕሬዝዳንት ሆኑ፡፡
በዚያኑ ጊዜ ከዚህ ከተባበረው ዐረብ ሬፑብሊክ ጋር የነጻው የየመን ንጉሣዊ መንግሥት አገር በፌዴራሲዮን ደንብ ተያይዛለች ፕሬዚዳንት ናስር በዓለም የገለልተኛ ፖለቲካን መሥመር የሚከተሉ ናቸው፡፡
የኤኰኖሚ ልማት፡ግብጽ በእርሻ፣ በኢንዱስትሪና በንግድ ለመበልጸግ በርትታለች፡፡ ወደ ሀገር ውስጥ የምታስገባቸው ነገሮች ሸቀጣሸቀጦች የኢንዱስትሪ ማቋቋሚያ መኪናዎች ተሽከርካሪዎች ብረታ ብረት መድኀኒቶችና የእርሻ መሣሪያዎች ሲሆን ወደ ውጭ የምትልከው ጥጥ በብዛት የጨርቃ ጨርቅ ሥራዎችንና እንዲሁም የቤንዚን ዘይትና ሲሚንቶ ነው፡፡
ገንዘብ የግብጽ ፓውንድ፡፡
ሃይማኖት፡እስላም ጥቂት ክርስቲያን፡፡
መከላከያ፡የጦር ሠራዊቱ ቁጥር ከ፩፻፴ሺ በላይ ሲሆን የአየር ኀይሉ ብዙ ልዩ ልዩ የሆኑ ቦምብ ጣይ አይሮፕላኖችና (የባኸር ጠላቂና ውስጥ ለውስጥ ተጓዥ መርከብ) ልዩ ልዩ የጦር መርከቦች አሉት፡፡
ሊቢያ
ጂዖግራፊያዊ አቀማመጥ፡እንደኤውሮፓ አቆጣጠር በታኀሣሥ ፳፬ ቀን ፲፱፻፩ ዓ.ም ነፃነቷን የተጐናጸፈችውና በሰሜን አፍሪካ የምትገኘው የሊቢያ ሀገር በሰሜን ከማዴቴራኒ ባሕር በምሥራቅ ከግብጽ በደቡብ ከናይዤርና ከቻድ ሬፑብሊኮች በምዕራብ ከቱኒዝያና ከአልጄርያ ጋር ትዋሰናለች፡፡
ስፋት፡680.000 ስኩዌር ማይልስ፡፡
የሕዝብ ብዛት፡1.153.000
ዋና ከተማ፡ ትሪፖሊና ቤንጋዚ ሌሎች ትልልቅ ከተሞች፡- ሆምስኩሳባት ዴርና ባርኬና ቶብሩክ፡፡
ቋንቋ፡ኤፊሲየል፣ ዐረብኛ፣ ሌሎች ቋንቋዎች ቤርቤር እንዲሁም ኢጣልያንኛ ናቸው፡፡
የመንግሥቱ አስተዳደር፡ሊቢያ ሦስት ጠቅላይ ግዛቶች የሚገኙባት ፌዴራል መንግሥት ስትሆን በንጉሥ ትተዳደራለች፡፡ የኸግ መወሰኛና የሕግ መምሪያ ክፍሎች ያሉት የሕግ ምክር ቤት ይገኛል፡፡
ከያንዳንዱ ጠቅላይ ግዛት ቁጥራቸው እኩል የሆነ የሕግ መወሰኛው አባሎች በንጉሡ የሚሾሙ ሲሆኑ ግማሾቹ ደግሞ በየጠቅላይ ግዛቱ በተቋቋሙት የሕግ ምክር ቤቶች የሚመረጡ ናቸው፡፡ የሕግ መምሪያው አባሎች ግን በጠቅላላው ምርጫ የሚመረጡ ናቸው፡፡ ትሪፖሊታኒያ ሲሬናይካና ፌዛን የተባሉት ሦስቱ ጠቅላይ ግዛቶች እያንዳንዳቸወ የሕግ ማውጣትና የሕግ ማስፈጸም ሥልጣን ባላቸው ምክር ቤቶች በሚረዳ በአንዳንድ ጠቅላይ ገዥ ይተዳደራሉ፡፡
መሪ፡ግርማዊ ቀዳማዊ ንጉሥ ኢድሪስ ሴኑሲ እንደ አውሮፓ አቆጣጠር በመጋቢት ፲፫፲፰፻፺ ዓ.ም ተወልደው እ.ኤ.አ ታህሣሥ ፫ ቀን ፲፱፻፶ ዓ.ም ንጉሥ ተብለው ነገሡ፡፡
ንጉሥ ኢድሪስ የሴኑሲ እስላማዊ ወንድማማችነት የሃይማኖት መሪ ናቸው፡፡ ከቱርክ የኦቶማን ግዛት ውስጥ የነበሩት ሦስት የሊቢያ ጠቅላይ ግዛቶች ካ፲፱፻፲፩ እስከ ፲፪ ዓ.ም በተደረገው ጦርነት በኢጣሊያ ተወስደው ነበር፡፡ በኢጣሊያ የፋሽስት ዘመነ መንግሥት ቀድሞ ኤሚን የነበሩት ንጉሥ ኢድሪስ ወደ ግብጽ አገር ተሰድደው ሲኖሩ ከሀገራቸው አርበኞች ጋራ በየጊዜው ይገናኙ ነበር፡፡ በሁለተኛው የዓለም ጦርነት ጊዜ በሊቢያ ምድረ በዳ የሀገሩ አርበኞች ከእንግሊዝ የጦር ሠራዊት ጋራ በመረዳዳት ትልቅ ውጊያ አደረጉ፡፡
አያታቸው ሙሐመድ ኢብን አል ሲኑሲ የእስላምን ሃይማኖት በበለጠ ለማሳወቅና የተጣራ ለማድረግ ሲሉ የሴኑሲን ወገን አቋቋሙ፡፡
ይህም ወገን ዛሬ የሀገሪቱን መንግሥት የፖለረካ ታማኝነትና ለነፃነትም የሚደረገውን የተቃና ተጋድልዎ የሚያሳይ ታላቅ ዓላማ ሊሆን ቻለ፡፡
የኤኰኖሚ ልማት፡ሊቢያ እርሻና ኢንዱስትሪ ያልተስፋፋባት ሀገር ናት፡፡ አሸዋማ ምድረ በዳ ይበዛባታል፡፡ በቅርቡ የቤንዚን ዘይት ተገኝቶባታል፡፡ ከውጭ የምታስገባው ሸቀጣሸቀጥ እህልና ልዩ ልዩ መኪናዎችን ሲሆን ወደ ውጭ የምትልከው ደግሞ የቴምር ፍሬ የባሕር ማሽላ እህልና በቅርቡ የቤንዚን ዘይት ጭምር ነው፡፡
ገንዘብ የሊቢያ ፓውንድ
ሃይማኖት፡የሚበዛው ሕዝብ እስላም ነው፡፡ ሌላ ሃይማኖትም እንዲኖር ሕጉ ይፈቅዳል፡፡
መከላከያ፡ስለ ብሔራዊ መከላከያዋ ሊቢያ ከእንግሊዝ መንግሥት ጋራ የስምምነት ውል እ.ኤ.አቆ. ባ፲፱፻፶፫ ዓ.ም ተፈራርማለች፡፡ ሊቢያ አዲስ ላቋቋመችው የባሕር ኀይል ጦር ትምህርት ቤት እንግሊዝ አስፈላጊውን መሣሪያግ መርከቦች ትሰጣለች፡፡
ሱዳን
ጂዖግራፊያዊ አቀማመጥ፡እ.ኤ.አቆ ጥር ፩ ቀን ፲፱፻፶፺ ዓ.ም ነጻ የሬፑብሊክ መንግሥትነቷን ያወጀችው የኢትዮጵያ ወዳጅ ሱዳን አዋሳኞቿ በምሥራቅ ኢትዮጵያና ቀይ ባሕር በደቡብ ኬንያ ዩጋንዳና ኮንጎ ሬፑብሊክ (ሊዎፖልድቪል) በምዕራብ ቻድና የመካከለኛው አፍሪካ ሬፑብሊክ በሰሜን ግብጽና ሊቢያ ናቸው፡፡
ስፋት፡968.000 ስኩዌር ማይልስ፡፡
የሕዝብ ብዛት፡11.400.000
ዋና ከተማ፡ካርቱም ሌሎች ትልልቅ ከተሞች ኦምዱርማን ከሰላ ፖርት ሱዳንና የቀሩትም፡፡
ቋንቋ፡ኦፊሲየል ዐረብኛ ሲሆን እንግሊዝኛና ልዩ ልዩ ሱዳናዊ ቋንቋዎችም ይነገራሉ፡፡
የመንግሥቱ አስተዳደር፡ ሬፑብሊክ፡፡
እኤአቆ በኀዳር ወር ፲፱፻፶፰ ዓ.ም የወታደራዊው ኀይል የአገሩን የአስተዳደር ሥልጣን ከተረከበ በኋላ ማርሻል ኢብራሂም አቡድ የከፍተኛ የጦር ኀይሎች ምክር ቤት ፕሬዚዳንትና የሬፑብሊኩ ጠቅላይ ሚኒስትር በመሆን የሀገሪቱን ኀላፊነት ወሰዱ፡፡
እኤአቆ በታኀሣሥ ወር ፲፱፻፶፱ ዓ.ም የሀገሩ ሕዝብ በተሻለ ረገድ ስለ ሀገሩ አስተዳደር ጉዳይ ተካፋይ ለመሆን እንዲችል በማለት የሕገ መንግሥቱን መሻሻል የሚያጠኑ ኮሚሲዮን ፕሬዝዳንት አቡድ አቋቋሙ፡፡
በፕሬዚዳንት አቡድ ሊቀ መንገብነት የተቋቋመው የሚኒስትሮች ምክር ቤት የመንግሥተን አካሄድ ሥራ ያከናውናል፡፡
ፕሬዚዳንቱ ማርሻል አቡድ የሆኑት የከፍተኛው የጦር ኀይሎች ምክር ቤት አባሎቹን ከወታደር መሪዎች ብቻ በማድረግ ከፍተኛውን የሀገሩን ያስተዳደር ሥልጣን ይዟል፡፡
የሚኒስትሮቹ ምክር ቤት አባሎች ግን ከፊሎቹ የከፍተኛው የጦር ኀይሎች ምክር ቤት አበሎች የሆኑትም ጭምር ሲሆኑ ሌሎቹ ደግሞ የከፍተኛው የጦር ኀይሎች ምክር ቤት አባል ያልሆኑት ሲቪሎች ናቸው፡፡
መሪ፡አልፈሪቅ ኢብራሄም አቡድ፡፡
እኤአቆ ጥቅምት ፳፮ ቀን ፲፱፻ ዓ.ም በሞሐመድ ጐል በሚባል ሥፍራ የተወለዱት አልፈሪቅ ኢብራሂም አቡድ የመጀመሪያ ደረጃ ትምህርታቸውን የፈጸሙት በሱዳን ሲሆን የመሐንዲስነት ትምህርታቸውን ያከናወኑት ደግሞ ከ፲፱፻፯ ዓ.ም ጀምሮ ጐርዶን ሜሞሪያል ኰሌጅ በተባለው ካርቱም ውስጥ በሚገኘው ትምህርት ቤት ነው፡፡ በዚህም ኰሌጅ ውስጥ በሦስት ዓመት ትምህርት ለመመረቅ ችለዋል፡፡
ቀጥሎም ካርቱም ውስጥ በሚገኘው ሚሊታሪ ኰሌጅ ገብተው የወታደርነት ሥነ ሥርዐት አጠናቅቀው ከተማሩ በኋላ የምክትል መቶ አለቅነት ማዕረግ አግኝተዋል፡፡ በዚህም አኳኋን ወታደራዊ ተግባራቸውን እየቀጠሉ ሄደው በ፱፻፵፯ ዓ.ም የጄኔራልነት ማዕረግ ሲሰጣቸው በ፲፱፻፶ ዓ.ም የፈሪቅነት ማለት የማርሻልነት ማዕረግ አገኙ፡፡
አልፈሪት ኢብራሂም አቡድ በወታደራዊ ኰሌጅ ውስጥ በነበሩበት ጊዜ ሁሉ ባሳዩት መልካም ጠባይና የወታደራዊ መሐንዲስነት ችሎታ በጊዜው በነበረው የግስጽ ጦር ሠራዊት ውስጥ ወታደራዊ መሐንዲስ ሆነው ፯ ዓመታት ያህል አገልግለዋል፡፡
በተከታዩም ዓመት ማለት በ፲፱፻፵፪ ዓ.ም የመጀመሪያው የሱዳን ጦር ሠራዊት ዋና አዛዥ ሆነው ተሾሙ፡፡ በ፲፱፻፵፱ ዓ.ም መጋቢት ፳፮ ቀን የሱዳን ጦር ሠራዊት ጠቅላይ አዛዥ ሆነው ተሾሙ፡፡ ማርሻል አቡድ በአርቆ አስተዋይነታቸውና በአስተዳደር ችሎታቸው ተወዳጅነትን ስላገኙ ኀዳር ፯ ቀን ፲፱፻፶፩ ዓ.ም የጦር ኀይሎች ጠቅላይ ምክር ቤት ፕሬዚዳንትንና የሱዳን ሬፑብሊክ መንገሥት ጠቅላይ ሚኒስትነትን ሥልጣን ያዙ፡፡
አልፈሪቅ ኢብራሂም አቡድ ዝነኛና ስመ ጥሩ መሪ እንደመሆናቸው መጠን በጃርጋክ ኑዌር በምሥራቅ አፍሪካ በኤርትራና በሰሜን አፍሪካ እንዲሁም በኩፍራ በተደረጉት የጦር ሜዳዎች ላይ እየተገኙ በጀግንነትና በቆራጥነት የተዋጉ ሰው ናቸው፡፡
በተይም በሁለተኛው የዓለም ጦርነት ጊዜ ጠብሩቃ በተባለው ስፍራ ላይ በተደረገው ኀይለኛና አሠቃቂ ጦርነት ውስጥ ተገኝተው ባሳዩት የጀግንነት ሙያ በጊዜው አብረዋቸው ይገኙ በነበሩት ጓደኞቻቸውና በቀሩትም ዘንድ ሁሉ ከፍ ያለ አድናቆት አስገኝቶላቸዋል፡፡ የጀግንነታቸውም ታሪክ ሲወሳና ሲታሰብ ይኖራል፡፡
የኤኮኖሚ ልማት፡ሱዳን ለመስኖ እርሻና ለኤሌክትሪክ ኀይል የሚሆኑ ግድቦችን በዐባይ ወንዞች ላይ በመሥራት ትጠቀማለች፡፡ በዚሁም የመስኖ አሠራር ዘዴ በጣት የታወቀውና ለጥጥ ተክልም በብዙ ሺሕ የሚቆጠሩትን ጋሻዎች የሚያለማው በሄዚራ የሚገኘው የመስኖ ሥራ ነው፡፡ እንዲሁም በሰፈሩ የሚገኘውን ሰፊ ቦታ ለማልማት ከሴናር ግድብ ውሃ ለማምጣት ሥራው ተጀምሮ ይገኛል፡፡
ከውጭ የምታስመጣቸው ነገሮች ከሐርና ከጥጥ የተሠሩ ጨርቃ ጨርቆች ብረትና ብረት ለበስ መሣሪያዎች መኪናዎችን የእህል ዱቄት ቡና፣ ጆንያና ከረጢት የቤንዚን ዘይት ውጤቶችንና ትምባሆን ሲሆን ወደ ውጭ የምትልካቸው ደግሞ ጥጥና የጥጥ ፍሬ ሙጫ ቆዳና የእህል ጥራጥሬ ናቸው፡፡
ገንዘብ የሱዳን ፓውንድ፡፡
ሃይማኖት፡ እስላም ክርስቲያንና አረመኔ፡፡
መከላከያ፡ ሱዳን ደኀና የእግረኛ ወታደር አላት፡፡
ሞሮኰ
አቀማመጥ፡እንደኤውሮፓ አቆጣጠር መጋቢት ፪ ቀን በ፲፱፻፶፮ ዓ.ም ነጻ የወጣችው ሞሮኮ የምትገኘው በሰሜን አፍሪካ ዳርቻ ሲሆን በሰሜን ከአትላንቲክ ውቅያኖስና ከሜዴቴራኒ ባሕር በምሥሪቅ ከአልጄርያ በምዕራብ ከአትላንቲክ በደቡብ ከእስፓኝ ሰሐራና ከአልጄሪያ ጋር ትዋሰናለች፡፡
ስፋት፡174.500 ስኩዌር ማይልስ፡፡
የሕዝብ ብዛት፡10.000.000
ዋና ከተማ፡ራባት ሌሎች ትልልቅ ከተሞች ፌዝ ታንዢየር ካሳብላንካና ማራኬሽ፡፡
ቋንቋ፡ኦፊሲየል፣ ዐረብኛ፣ ሌሎች የሚነገሩ ቋንቋዎች ቤርቤርና ፈረንሳይኛ፡፡
የመንግሥቱ አስተዳደር፡ሕገ መንግሥታዊ የንጉሥ አስተዳደር፡፡
እኤአቆ በግንቦት ወር ፲፱፻፶፰ ዓ.ም ግርማዊ ንጉሥ ሞሐመድ አምስተኛ የሕግ ማውጣቱን ሥልጣን አብሯቸው የሚካፈል የሕግ ምክር ቤት እንዲቋቋም ዐዋጁን ሰጡ፡፡ ዐዋጁም የያንዳንዱንና የሁሉንም ሚኒስትሮች ሥልጣን ለንጉሡም ያላቸውን ተጠያቂነት በደንብ አድርጎ ይጠቅሳል፡፡
መሪ፡ግርማዊ የሞሮኰ ንጉሥ ሞሐመድ ቤን ዩሴፍ ፈምስተኛ፡፡
ዕድሜአቸው ፵፱ ዓመት የሆናቸው እኒህ ንጉሥ የሬቮሉሽን ንቅናቄን በድል ጐዳና ሊመሩ ከቻሉ ጥቂቶች ንጉሣውያን መሪዎች አንደኛው ናቸው፡፡ በሞሮኰ የአባታቸውን ዙፋን እንዲወርሱ ተብሎ ዕድሜያቸው ገና ፲፯ ዓመት በነበረበት እ.ኤ.አቆ በ፲፱፻፳፰ ዓ.ም ሡልጣን ሲዲ ሞሐመድ ቤንዩሴፍ ተብለው ከእስር ቤት በፈረንሳዮች ተለቀቁ፡፡
የሆነው ሆኖ እንደ ሀገራቸው ባህል የዐረብ ገዥ መሆናቸው ከሞሮኰ የፖለቲካ መሪዎች ጋር የነበራቸውን ግንኙነት ሊያግደው አልቻለም፡፡
ከዚህም የተነሣ በጦርነቱ ሰዓት የተቋቋመውና የናሽናሊስቶች ፍጹም ኀይል የሚገኝበት የኢስቲክላል ፓርቲ መሪ ሊሆኑ ቻሉ፡፡ ሸምግለው በነበሩት ኤልግላዊ በተባሉት የማራኬሽ ፓሻ ይመሩ በነበሩት የነገድ ባላባቶችና በፈረንሳይ ነዋሪዎች ዘንድ ባለመወደዳቸው ፈረንሳዮች እንደ ኤውሮፓ አቆጣጠር በ፲፱፻፶፫ ዓ.ም ከዙፋናቸው አውርደዋቸው ወደ ግዞት ወሰዷቸው፡፡
በስደት የተጋዙትም ወደማዳጋስካር ነበር፡፡ ከሀገራቸው የወጡበት ሰዓት የሀገሪቱ ዋና ጀግናና ብሔራዊ አርበኛ ሊያደርጋቸው ስለ በቃ ፈረንሳዮች በኀዳር ወር ፲፱፻፶፭ ዓ.ም እንደ ገና ወደ ሞሮኰ መለሱዋቸው፡፡ ከአራት ወር ጊዜ በኋላ ሞሮኰን ወደ ነጻነት ጐዳና ይመሩ ጀመር፡፡ እ.ኤ.አቆ. በ፲፱፻፶፯ ዓ.ም ነሐሴ ፲፰ ቀን ንጉሥ ተብለው በዙፋን ተቀመጡ፡፡
ጦር ወዳድ ሆነው በየተራራዎቹ የሚገኙትን የቤርቤር ነገዶችንና በአንድ በኩል ደግሞ በየከተሞቹ የሚኖሩትን ሠርቶ አዳሪ የከተማ ሕዝብ በአንድነት አጣምረው ለመያዝ ያስቻላቸው የአርበኝነት ተጋድሎዋቸው እንዲሁም ያለፈው ጊዜ የሬቮሉሽን ንቅናቄያቸው ነው፡፡
የኤኰኖሚ ልማት፡ሞሮኮ በእርሻና በማዕድን ደኀና ውጤት አላት፡፡ ለኤሌክትሪክ ኀይልና ለመስኖ የሚጠቅሙ ግድቦች በመሠራት ላይ ናቸው፡፡ ለንግድ ወደ ውጭ ከምትልካቸው ውስጥ ገብስ ስንዴና ፍራፍሬዎች አታክቶችና የኤስፓርቶ ሣር፣ ቆዳና የሱፍ ጸጉር ሲሆኑ ከማዕድን ፎስፌት ማንጋኒዝ ያልተነጠረ ብረት እርሳስና ዚንክ ናቸው፡፡ ወደ ሀገሯ ከምታስገባቸው ነገሮች ውስጥ የቤንዚን ዘይት ውጤቶች የሞተር ተሽከርካሪዎች የመሥሪያ ዕቃዎችን የእርሻና የሌላም መሣሪያዎችን መድኀኒት ጨርቃጨርቅና የምግብ ማጣፋጫዎችን ይጨምራል፡፡
ገንዘብ የሞሮኮ ፍራንክ
ሃይማኖት፡ እስላም ጥቂት ክርስቲያን፡፡
መከላከያ፡ከ፲፱፻፶፮ ዓ.ም ወዲስ ፳ሺ ወታደር ያለው እግረኛ ጦር ተቋቁሞአል፡፡
ቱኒዚያ
አቀማመጥ፡በሰሜን አፍሪካ የምትገኘው ቱኒዚያ እ.ኤ.አቆ መጋቢት ፳፮ ቀን ፲፱፻፶፮ ዓ.ም ነጻነትዋን አገኘች፡፡ ወሰኖቿም በሰሜንና በምሥራቅ የሜዴቲራኒ ባሕር በደቡብ ሊቢያ በምዕራብ አልጄሪያ ናቸው፡፡
48.329 ስኩዌር ማይልስ
የሕዝብ ብዛት፡3.800.000
ዋና ከተማ፡ቱኒስ ሌሎች ትልልቅ ከተሞች ላጉሌት ስፋክስ ሱስ ኬሮዋን ናቸው፡፡
ቋንቋ፡ ዐረብኛ ቤርቤርና ፈረንሳይኛ፡፡
የመንግሥቱ አስተዳደር፡ ሬፑብሊክ፡፡
በሕገ መንግሥቱ መሠረት የመንግሥቱን ዋና ሥልጣን የያዘው ለአምስት ዓመት የተመረጠውና ከዚያመ በኋላ ለሁለት ጊዜ አገልግሎት እንደ ገና ለመመረጥ የሚችለው ፕሬዚዳንት ነው፡፡ የብሔራዊው የሕግ ምክር ቤት አባሎቹ በጠቅላላው ምርጫ የተመረጡ ሲሆን ሕጋዊውን ሥልጣን የያዘው ምክር ቤቱ ነው፡፡ ነገር ግን ፕሬዚዳንቱም ሆነ ወይም የርሱ ሚኒስትሮች በሕግ ምክር ቤቱ ስብሰባ ተጠያቄ አይሆኑም፡፡
ፕሬዚደንት ሀቢብ ቤን ዓሊ ቡርጊባ፡፡
ፕሬዚደንት ቡርጊባ በቱኒዝያውያን ሕዝባቸው ዘንድ ለሀገራቸው ነጻነት ከፍተኛውን ተጋድሎ እንዳደረጉ የሚታሰቡ ሰው ናቸው፡፡
ፈረንሳይ ያላቸው ፍቅር የጠለቀ መሆኑን እንደገለጹት በሌሎቹ የዐረብ መንግሥታት ወይም በመስኮቦች በተመሩ አንዳንድ የፖለቲካ ስብከቶች ላይ ከምዕራብ ጋራ በጽኑ የተያያዙ መሆናቸውን ግልጽ አድርገው ተናግረዋል፡፡ እ.ኤ.አ በ፲፱፻፫ ዓ.ም በቱኒስ አቅራቢያ ከምትገኝ ካንዲት የዓሣ ማጥመጃ መንደር ውስጥ ተወልደው ካደጉ በኋላ ከፈረንሳይ ሁለተኛ ደረጃ ትምህርት ቤት ገብተው ሲማሩ እንደቆዩ በፓሪስ የሕግ ትምህርት ተሳተፉ፡፡ ከዚያም የፈረንሳይ ሴት አገቡ፡፡
ወደ ቱኒዚያ ከተመለሱ በኋላ በሀገሩ ውስጥ ጠንካራ የነበረው የዴስቱር እስላም የነጻነት ንቅናቄ ወገን ከነበሩ መሪዎች አንደኛው ሆነው ሳለ በኋላም ይበልጡን ዝንባሌው ወደ ምዕራብ የሆነውና ከተግባሩ እንዲከለከል የተደረገው የኒኦዴስቱር ፖለቲካዊ ክፍል መቋቋምን የረዱ ሰው ነበሩ፡፡ ፈረንሳዮች ከስደትና ከግዞት ላይ ቢያደርሷቸውም ለሁለተኛው ሀገራቸው (ለፈረንሳይ) ያላቸው ጥልቅ ስሜት ሊጠፋ አልቻለም፡፡ እ. ኤ. አቆ ባ፲፱፻፵፪ ዓ.ም ቱኒዚያውያንን ከጐናቸው ያሰልፉላቸው ዘንድ ተስፋ በማድረግ ጀርመኖች ከእስር ቤት አውጥተዋቸው ነበር፡፡ ዳሩ ግን ቡርጊባ ያደረጉት ተቃራኒውን ተግባር ሲሆን ይኸውም ዋናው ዓላማቸው ቱኒዚያን ከባዕድ አገዛዝ ሥር ለማስወገድ ብቻ ነበር፡፡
ከጦርነቱ በኋላ ፈረንሳዮች እንደገና ወደ ወህኒ ቤት ጨምረዋቸው ነበር፡፡ ግን የሉስጥ አስተዳደርን ለማግኘት ከፈረንሳይ ጋራ ንግግር አድርገው ይህንኑ ነገር ባ፲፱፻፶፭ ዓ.ም ሊያገኙት ቻሉ፡፡
ባ፮ ዓ.ም ከስደት ተመልሰው የነጻዋ ቱኒዝያ የመጀመሪያው ጠቅላይ ሚኒስትር ሆኑ፡፡ በለምሌ ወር ፲፱፻፶፯ ዓ.ም ቱኒዝያ ሬፒብሊክ ስትሆን የመጀመሪያው ፕሬዛድንት እንዲሆኑ ተመረጡ፡፡
ስ ነጻነት ራሳቸው ያደረጉትን ተጋድሎ በመመልከት ለአልጄሪያውያ አርበኞች ያላቸው ርኀራኄ በጣም የበረታ ነው፡፡ ሆኖም አርበኞቹ ከፈረንሳይ ጋራ ግንኙነት እንዲኖራልው ለመርዳር ይሞክራሉ፡፡ ካስታወቁዋቸው ዋናዎቹ ዓላማዎች አንደኛው ቱኒዚያን ሞሮኰንና አልጄርያን እርስ በርስ መደጋገፍ በሚል መሠረታዊ ሐሳብ አጣምሮ የሰሜን አፍሪካን ፌዴሬሽን ለመመሥረት ነው፡፡
የኤኰኖሚ ልማት በእርሻና በከብት ርቢ ረገድ መልካም እርምጃን የያዘችው ቱኒዝያ ንግዷ ከመቶ ሰማንያው ከፈረንሣይና ከአልጄሪያ ጋር ነው፡፡ ወደ ውጭ የምትልከውም እህሎች የወይራ ዘይት የፎስፌት ማዕድን ያልተነጠረ ብረት እርሳስና እንዲሁም የወይን ጠጅ ጭምር ሲሆን ወደ ሀገሯ የምታስገባው ደግሞ ጨርቃ ጨርቅና ሌላ ነገሮች ብረትና አንጡራ ብረት ተንቀሳቃሽ የሥራ መሣሪያዎች ለጊዜው የሚያስፈልጉ ነገሮችም ጭምር ነው፡፡
ገንዘብ የቱኒዚያ ዲናር፡፡
ሃይማኖት እስላም ክርስቲያን
መከላያ ቱኒዚያ መጠነኛ የሆነ የጦር ሠራዊት አቋቁማለች፡፡
ጋና
አቀማመጥእንደ እ.ኤ.አ. መጋቢት ፮ ቀን ፲፱፻፶፯ ዓ.ም ነፃነቷን ያገኘችው ጋና የምትገኘው በምዕራብ አፍሪካ ጠረፍ ሲሆን የሚያዋስኗትም ሀገሮች በምዕራብ የአይቮሪ ኰስት ሬፑብሊክ በሰሜን የላይኛው ቮልታ ሬፑብሊክ በምሥራቅ ቶጎና በደቡብ የአትላንቲክ ውቅያኖስ ናቸው፡፡
ስፋት92.000 ስኩዌር ማይልስ፡፡
የኸዝብ ብዛት6.690.730
ዋና ከተማአክራ ሌሎች ትልልቅ ከተሞች ሴኰንዲ ታከራዲ ኬፕከስት ኰፍሪዷና ሆ ናቸው፡፡
ቋንቋየመንግሥቱ ዋና ቋንቋ እንግሊዝኛ ነው፡፡ ግን ከ፷ የሚበልጡ የተለያዩ የነገድ ቋንቋዎች ይገኛሉ፡፡
የመንግሥቱ አስተዳደርሬፑብሊክ፡፡
የብሔራዊውን ምክር ቤትና ፕሬዚዳንቱን የያዘው የሕግ ምክር ቤት (ፓርላሜንት) ሕጋዊ ሥልጣን አለው፡፡ ፕሬዚዳንቱ የሚመረጠው በሕዝብ ቀጥታ ምርጫ ለአምስት ዓመት ጊዜ ሲሆን የሱም ምርጫ የምክር ቤቱ አባሎች እንዲሆኑ በጠቅላላ ምርጫ ከሚመረጡት ሰዎች ጋር በመያያዙ ፕሬዚዳንቱ በፓርላሜንቱ ውስጥ የባለብዙ ድምፅ ወገን መሪ ሊሆን ይችላል፡፡ ፕሬዚዳንቱ የሀገሩ እንዲሁም የመንግሥቱ ዋና እንደ መሆኑ መጠን ከፓርላማው ውስጥ እየተመረጡ የሚሾሙት ሚኒስትሮች ይረዱታል፡፡
መሪዶክተር ክዋሜ ንክሩማህ፡፡
የጋና ጠቅላይ ሚኒስትርና ፕሬዚዳንት የሆኑት ዶክተር ንክሩማህ እ.ኤ.አ በጥር ወር ፲፱፻፶፩ ዓ.ም ኰንቬንሽን ፒፕልስ ፓርቲ የተባለው የፖለቲካ ክፍላቸው በመጀመሪያው የሀገሪቱ ጠቅላላ ምርጫ አሸንፎ ወደ ሥልጣን በመጣበት ጊዜ በሀገሩ ውስጥ ብጥብጥና ሁከት እንዲነሣ ከሕግ ውጭ በሆነ መንገድ ዶልተዋል በመባል ወህኒ ቤት እንዲገቡ ተደረገ፡፡ ከዚያመ መንግሥቱን እንዲያቋቁሙ ሲባል እንግሊዛዊ የነበሩት አረገ ገዥ ከእስር ቤት ለቀቋቸው፡፡
ዶክተር ንክሩማህ እንደ ኤውሮፓ አቆጣጠር በመስከረም ፳፩ ቀን ፲፱፻፱ ዓ.ም ከከንድ ወርቅ አንጥረኛ ተወለዱ፡፡ ትምህራታቸውንም የተከታተሉት በሚሲዮን ትምህርት ቤቶችና አቺሞታ በሚገኘው የመምህራን ማሠልጠኛ ኰሌጅ ነው፡፡ እ.ኤ.አ ባ፲፱፻፴፭ ዓ.ም በዚያን ጊዜ ጐልድኰስት ተብሎ ይጠራ የነበረውን ሀገራቸውን ትተው በሊንከልንና በፔንሲልቢያን ዩኒቨርስቲዎች ለመማር ወደ አሜሪካ ሄዱ፡፡ በኢንግላንድም ለንደን ዩኒቬርስቲ ግሬይስኢን በተባለው ክፍል ሕግን ለማጥናት ገብተዋል፡፡ ለንደን በነበሩባትም ጊዜ በምዕራብ አፍሪካ ልዩ ልዩ ድርጅቶች ዐይነተኛ ተካፋይ ሆነው ነበር፡፡ እ.ኤ.አ በ፲፱፻፵፯ ዓ.ም ወደ ሀገራቸው ተመልሰው በዶክተር ጆሴፍ ቢ ዳንኬህ የተመሠረተውና መላው ሕዝብ የደገፈው የናሽናሊስት ንቅናቄ ሆኖ የውስጥ አስተዳደርን ይጠይቅ የነበረው የዩናይትድ ጐልድ ኰስት ኰንቬንሽን ፓርቲ ዋና ጸሐፊ ሆኑ፡፡ እ.ኤ.አቆ. በ፲፱፻፵፱ ዓ.ም ስለ መሻሻል ሁኔታ አንድም ነገር ባለማየታቸው ትዕግሥት አጥተው ከዩናይትድ ጐልድ ከስት ኰንቬንሽን ፓርቲ ወጥተው ለብቻቸው ከንቬንሽን ፒፕልስ ፓርቲ የተባለውን መሥርተው በቶሎ የውስጥ አስተዳደር መብት ይሰጥ ዘንድ ፖለቲካቸውን ያጣድፉት ጀመር፡፡
ከዚህም የተነሣ ዛሬ እስከ ሕይወት ጊዜያቸው የዚህ ፓርቲ ሊቀ መንገበር ሆነዋል፡፡
ከጠቅላላው ምርጫቸው አሸናፊነት በኋላ በወህኒ ቤት ውስጥ እያሉ ዶክተር ንክሩማህ የመንግሥቱ ተግባር መሪ እንዲሆኑ በመደረጉ በኋላም እ.ኤ.አቆ ባ፲፱፻፶፪ ዓ.ም የጠቅላይ ሚኒስትርነት ማዕረግ ተሰጣቸው፡፡
በሐምሌ ፩ ቀን ፲፱፻፷ ዓ.ም ጋና ሬፑብሊክ እንደ ሆነች ፕሬዚዳንት ሆኑ፡፡ “ጋና” (፲፱፻፶፯) በሚለው ራሳቸው በጻፉት ታሪካቸው በመቅድሙ ላይ “ከሌሎቹ የአፍሪካ ሀገሮች ነጻ ማውጣት ተግባር ጋራ ካልተያያዘ የጋና ነጻነት ፍጹምነት አይኖረውም” ሲሉ ዶክተር ንክሩማህ ገለጹ፡፡
በሐምሌ ፩ ቀን ፲፱፻፷ ዓ.ም ፕሬዚዳንት ከሆኑ በኋላ በሬዲዮ ባደረጉት ንግግር “ጋና የአፍሪካን ኀብረት መጀመርና የአፍሪካን መንግሥታት እውነተኛ የፖለቲካ አንድነት መፈጠር ጉዳይ ያለውን ጥረቷን ልታላላው አትፈልግም” ሲሉ ተናገሩ፡፡
የኤኰኖሚ ልማትጋና በእርሻ በኢንዱስትሪና በንግድ በመስፋፋት ላይ የምትገኝ ሀገር በመሆኗ ወደ ሀገሯ ከምታስገባቸው ዋና ዋናዎቹ ልዩ ልዩ ሸቀጦችንና የሥራ ማቋቋሚያ መሣሪያዎችን ነው፡፡ ወደ ውጭ ሀገር የምትልካቸው ነገሮች የኮኮአ ፍሬ ወርቅ የማንጋኒዝ ማዕድን ዕንጨትና የአልማዝ ደንጊያዎችን ነው፡፡
ገንዘብ የጋና ፓውንድ፡፡
ሃይማኖትእስላም ክርስቲያንና ጥቂት አረመኔም ይገኝበታል፡፡
መከላከያለጦር መከላከያ ድርጅቷ በቅርቡ የአየርና የባሕር ጦር ትምህርት ቤቶች አቋቁማለች የምድር ጦር ሠራዊቷ በእንግሊዝ ጦር መኰንኖች አሠልጣኝነት በመደርጀት ላይ ይገኛል፡፡
ጊኒ
አቀማመጥነጻ መንግሥቷን እ.ኤ.አቆ ጥቅምት ፪ ፲፱፻፶፰ ዓ.ም ያወጀችሁ የጊዜ ሬፑብሊክ የምትገኘው በምዕራብ አፍሪካ ጠረፍ ነው፡፡ አዋሳኞቿም በሰሜ የፖርቱጊዝ ጊኒና ሴኔጋል በሰሜን ምሥራቅ የማሊ ሬፑብሊክ በምሥራቅ የአይቮሪኰስት በደቡብ ላይቤሪያና ሲዬራ ሊዮን በምዕራብ የአትላንቲክ ውቅያኖስ ናቸው፡፡
ስፋት97.000 ስኩዌር ማይልስ፡፡
የሕዝብ ብዛት2.500.000
ዋና ከተማኮናክሪ ሌሎች ትልልቅ ከተሞች ካንካን ቦኬሚሎና የቀሩትም፡፡
ቋንቋቋንቋዎችም አሉ፡፡
የመንግሥቱ አስተዳደር ሬፑብሊክ፡፡
በሕግ ምክር ቤቱ ድምፅ ብልጫ ሊጸና የቻለው የሕገ መንግሥቱ ደንብ እ.ኤ.አ በኀዳር ፲ ቀን ፲፱፻፶፰ ዓ.ም ድምፅ ከተሰጠበት በኋላ በዚያው ወር በ፲፪ኛው ቀን በሕግነት ታወጀ፡፡ የርፑብሊኩ ፕሬዚዳንት በሚኒስትሮች እየተረዳ የሬፑብሊኩን መንግሥት ሥልጣን ያከናውናል፡፡
ዳግመኛ ለመመረጥም የሚችለው ፕሬዚዳንት በጠቅላላ ምርጫ ለሰባት ዓመት ጊዜ ይመረጣል፡፡ ሚኒስትሮቹ ስለ ሥራቸው አመራር ለሕግ ምክር ቤቱ ባላቸው ተጠያቂነት በቀጥታ ኃላፊው ፕሬዚዳንቱ ብቻ ነው፡፡
መሪፕሬዚዳንት ሴኩ ቱሬ፡፡
ሴኩ ቱሬ እ.ኤ.አ በጥር ፱ ቀን ፲፱፻፳፪ ዓ.ም ካንድ ገበሬ ተወለዱ፡፡ እድገታቸውም እስላም ሆነው ነው፡፡ ደንበኛው ትምህርታቸው የተቋረጠው በኮናከሪ ከተማ በነበረው የጅዎርጅ ፖይሬ ተግባረ እድ ኰሌጅ በምግብ ምክንያት አድማ አስነሥተው በመምራታቸው በ፲፭ ዓመት ዕድሜያቸው ከትምህርት ቤቱ በወጡ ጊዜ ነው፡፡ ትምህርታቸውን በገዛ እጃቸው ራሳቸው አከናወኑ፡፡
በገራቸው አሁን ካሉበት ደረጃ ሊደርሱ የቻሉት በንግድ ኀብረት ንቅናቄ አማካይነት ነው፡፡ ከንፌዴራሲዮን ጄኔራል ደትራቫይ የተባለው በመላው የሀገሪቱ ግዛት የተደራጀ የሥራ አንድነት ማኀበር ዋና ጸሐፊ እንዲሆኑ እንደ ኤውሮፓ አቆጣጠር ባ፲፱፻፵፰ ዓ.ም ተመረጡ፡፡ ይህም ከሦስቱ የፈረንሳይ የንግድ ኀብረት ፌዴሬሽኖች ውስጥ በጣም ትልቅ ደነበረው ነበር፡፡ ከሁለት ዓመት በኋላ በቶጐላንድና በፈረንሳይ ምዕራባዊ አፍሪካ ግዛቶች ለዚህ የንግድ ማኀበር የማደራጃ ኮሚቴ ጠቅላይ ጸሐፊ ሆኑ፡፡
በፈረንሳይ የአፍሪካ ግዛቶች ውስጥ ሁሉ የውስጥ አስተዳደርን የበላይነት አቅዋም የሚጠይቅ ብዙ ሕዝብ የሚደግፈው የአፍሪካን ዲሞክራቲክ ራሊይ ፓርቲ እ.ኤ.አ በ፲፱፻፵፮ ዓ.ም ከመሠረቱት ሰዎች አንደኛው ነበሩ፡፡ ይኸውም ድርጅት ከፈረንሳይ ኰምኒስቶች ጋራ መተሳሰር ቤኖረውም ከሚኒስቶችን አስወጥቶ አባርሮአል፡፡
የመንግሥት ሥራ አገልግሎታቸው የተጀመረው እ.ኤ.አቆ ባ፲፱፻፶ ዓ.ም ለጊኒ የሕግ ምክር ቤት አባልነት በተመረጡ ጊዜ ነው፡፡ ወዲያውኑ በሚቀጥለው ዓመት በፈረንሳይ ብሔራዊ ምክር ቤት መቀመጫ ሊያገኙ ቻሉ፡፡ ካ፲፱፻፶፪ ዓ.ም ጀምሮ የአፍሪካ ደሞክራቲክ ራሊይ ቅርጫፍ የሆነው የጊኒ ደሞክራቲክ ፓርቲ ጠቅላይ ጸሐፊ ሆነው እ.ኤ.አቆ ባ፲፱፻፶፮ ዓ.ም በአፍሪካ የኰንፌዴራሲዮን ጄኔራል ደትራቫይ ፕሬዚዳንት ሆነው ተመረጡ፡፡ ባ፲፱፻፶፯ ዓ.ም የጥቁር አፍሪካ ጠቅላይ አንድነት ማኀበር የባለውና ከኰንፌዴራሲዮን ጄኔራል ደትቫራይ ነጻ የሆነው ድርጅት መሥራች ነበሩ፡፡ በዚያው ዓመት የኮናከሪ ግዛት አማካሪና የፈረንሳይ ምዕራብ አፍሪካ ዋና አማካሪ እንዲሆኑ ተደረገ፡፡ በአዲሱ የፈረንሳይ ሕገ መንግሥት ሕጎች መሠረት ከፈረንሳይ አገረ ገዥ ሥር የጊኒ የመንግሥቱ ምክር ቤት ምክትል ጠቅላይ ሚኒስትር ሆኑ፡፡ ይኸውም የጠቅላይ ሚኒስትርነት ደረጃን ያህላል፡፡ በመስከረም ወር ፲፱፻፶፰ ዓ.ም ለፈረንሳይ ግዛቶች በቀረበው ሬፌራንዳም ምርጫ ጊኒ ከፈረንሳይ ኀብረት (ኰሚዩኒቴ) ተነጥላ በመውጣቷ ሚስተር ሴኩ ቱሬ የሬፑብሊኩ ፕሬዚደንት ሆነው ተመረጡ፡፡
የኤኮኖሚ ልማትጊኒ በእርሻና በንግድ አያያዝዋን ለማስፋት የምትሞክር ሀገር ናት፡፡ እሷም በንግድ ከውጭ የምታስመጣው ሸቀጣሸቀጦችንና የሥራ ማቋቋሚያ መሣሪያዎችን ሲሆን ወደ ውጭ የምትልከው ደግሞ ቡና ሙዝ የዘንባባ ዘይት የብረት ማዕድን ቦክሳይት የተባለውን የአሉምኒየም ቆርቆሮ ጥሬ ሀብት ነው፡፡
ገንዘብ የጊኒ ፍራንክ፡፡
ሃይማኖት እስላምና ጥቂት ክርስቲያን፡፡
መከላከያ ጊኒ ፪ሺ ወታደር የሚገኝበት ጦር ሠራዊት አላት፡፡
ካሜሩን
አቀማመጥ እ.ኤ.አ ጥር  ቀን ፲፱፻፰ ዓ.ም ነጻነቷን ያገኘችው ካሜሩን በምዕራብ አፍሪካ ስትገኝ በምዕራብ ከናይጄሪያና ከእንግሊዝ ካሜሩን በሰሜን ከቻድ ሬፑብሊክ በምሥራቅ ከመካከለኛው የአፍሪካ ሬፒብሊክ በደቡብ ከኮንጎ (ብራዛቪል) ከጋቦን ከእስፓኒሽ ጊኒና ከአትላንቲክ ውቅያኖስ ጋር ትዋሰናለች፡፡
ስፋት167.000 ስኩዌር ማይልስ፡፡
የሕዝብ ብዛት3.187.000
ዋና ከተማያኦንዴ ሌሎች ትልልቅ ከተሞች ዱዋላ ካሩዋ ማኑዋና ፋምባና ናቸው፡፡
ቋንቋኦፊሲየል ፈረንሳዊኛ ልዩ ልዩ የነገድ ቋንቋዎችም አሉ፡፡
የመንግሥቱ አስተዳደር ሬፑብሊክ፡፡
የሕግ ማውጣቱን ሥልጣን የያዘው ለአምስት ዓመት ጊዜ ተመርጦ አንድ መቶ አባሎች የሚገኙበት ብሔራዊው የሕግ ምክር ቤት ብቻ ነው፡፡ የሕግ ማስፈጸሙን ሥልጣን የያዘው በብሔራዊው ምክር ቤት ፍጹም በሆነ ከፍተኛ የድምፅ ብልጫ የሚመረጠው ጠቅላይ ሚኒስትር ነው፡፡ ብሔራዊ የሕግ ምክር ቤት የተመረጠው እ.ኤ.አ በሚያዝያ ፲ ቀን ፲፱፻፷ ዓ.ም ነው፡፡ ፕሬዚዳንቱ የሀገሩ ዋና ነው፡፡
-ሀ- የሀገሩ መሪ አቸማዱ ባባቱራ አሒጆ እ.ኤ.አ ከግንቦት ፭ ቀን ፲፱፻፶ ዓ.ም ጀምሮ የካሜሩን ሪፑብሊክ ፕሬዚዳንት ናቸው፡፡
ናሲዮናሊስት የሆነው የካሜሩን ኀብረት ተብሎ የሚጠራው ፓርቲያቸው ፈረንሳይን የሚደግፍ መስሎ ሲታይ ባንድ በኩል ደግሞ ከፈረንሳይ ኀብረት ውስጥ መቀላቀልን ይቃወማል፡፡
በመንግሥቱም ውስጥ ካሉት ፓርቲዎች ሁሉ መሪነቱን የያዘው ይኸው ፓርቲ ነው፡፡ ይኸንንም ፓርቲ ሚስተር አሒጆ ያቋቋሙት በፈረንሳይ ሥር በመሆን እ.ኤ.አ በየካቲት ወር ፲፱፻፶፰ ዓ.ም ጠቅላይ ሚኒስተር በሆኑ ጊዜ ነው፡፡ ፉላኒ የሚባለው ነገድ አባል የሆኑት ሚስተር አሒጆ እ.ኤ.አቆ ግንቦት ፲ ቀን ፲፱፻፳፪ ዓ.ም በካሜሩን ውስጥ ጋሩአ በሚባል ስፍራ ተወለዱ፡፡ ትምህርታቸውንም በያኡንዲ ከሚገኘው ከፍተኛ የአስተዳደር ት/ቤት አጠናቀቁ፡፡
እኤአ በ፲፱፻፶፯ ዓ.ም የፖለቲካ ሥራቸውን ከመጀመራቸው በፊት የራዲዮ ኦፔራተርን ሥራ ያከናወኑ ነበር፡፡
እኤአ በ፲፱፻፵፯ ዓ.ም የካሜሩን የእንደራሴዎች ምክር ቤት አባል እንዲሆኑ ከተመረጡበት ጊዜ ጀምረው የሀገሩን ሕገ መንግሥት እርምጃ በቅርቡ ይከታተላሉ፡፡
ከ፭ እስከ ፲፱፻፶፰ ዓ.ም ድስ በፈረንሳይ ኀብረት ምክር ቤት ውስጥ አባል ነበሩ፡፡ ከ፲፱፻፶፮ ዓ.ም እስከ ፲፱፻፶፯ ዓ.ም የካሜሩን የብሔራዊ ምክር ቤት ፕሬዚዳንት ሆኑ፡፡ እ.ኤ.አ በግንቦት ወር ፲፱፻፶፯ ዓ.ም በፈረንሳይ ገዥ ሥር በነበረው አስተዳደር ምክትል ጠቅላይ ሚኒስትር ሆነው ተሹመው ነበር፡፡
-- የመንግሥቱ መሪቻርለስ አሳሌ ጠቅላይ ሚኒስትር፡፡
እኤአ በ፲፱፻፲፩ዓ.ም የተወለዱት መስዬ አሳሌ ከግንቦት ወር ፲፱፻፰ ዓ.ም ጀምሮ የካሜሩን ጠቅላይ ሚኒስትር ናቸው፡፡ ከፈረንሳይ ሞግዚታዊ አስተደደር ሥር ነጻነትን ለማግኘት ከቀሩት የካሜሩን ብሔራዊ የተግባር ንቅናቄ ፓርቲያቸው መሪዎች ጋር ሆነው የፖለቲካ ስብከታቸውን ያጣድፉት በነበረበት ሰዓት ስለ ነጻነት ሁኔታ ሕዝብ የሚደግፈውን የፖለቲካዊ ጥያቄ ማዳከም ከችግሩና ከፖለቲካዊ ያለመረጋጋት ላይ ያደርሳል ሲሉ ቻርለስ አሳሌ አስጠነቀቁ፡፡
ነጻነት ከመገኘቱ ሁለት ዓመት አስቀድሞ ባደረጉት ንግግር “ነጻነት ከፈረንሳይ ጋር ያለውን የሚያስደስት ዝምድና ሊሰርዘው አይችልም ሲሉ ገለጹ፡፡ እውነትም እነዚህ የሚያስደስቱ ግንኙነቶች ከዚያ ወዲህ ጀምሮ እርግጠኛነትን ሊያሳዩ ችለዋል፡፡ በዚያን ጊዜ መስየ አሳሌ ጠቅላይ ሚኒስትር ከነበሩት ከመስየ አንድሬ ማሪ ምቢዳ ጋር ስለማይስማሙ እርሳቸው እንደሚሉት የዚያን ጊዜው ጠቅላይ ሚኒስትር ሐሳባቸው ሁሉ ከመጠን በላይ የባለሥልጣንነት (የኀይለኛነት) ነበር፡፡
ከአንድ አፍሪካዊ ተክል ተካይ የተወለዱት መስየ አሳሌ ሥራቸውን የጀመሩት አስታማሚ ሆነው በአዮስ የአስታማሚዎች ት/ቤት እያጠኑ ነበር፡፡ ወደ ፖለቲካም የገቡት ሊቀ መንበሩ ሊሆኑ ከቻሉበት ከካሜሩን ብሔራዊ ንቅናቄ ፓርቲ ሲሆን እ.ኤ.አቆ ከ፲፱፻፵፮ ዓ.ም እስከ ፲፱፻፶ ዓ.ም ድረስ የሠራተኞች ጠቅላይ አንድነት ተብሎ በካሜሩን ላለው ድርጅት ዋና ጸሐፊው በሆኑ ጊዜ ነው፡፡
ይህንኑ ሥራቸውን እንደ ያዙ በፓሪስ በአማካሪነት የሚገኘው የፈረንሳይ ኤኮኖሚክ ምክር ቤት አባል ሆኑ፡፡ እ.ኤ.አ በመጋቢት ፴ ቀን ፲፱፻፶ ዓ.ም መስየ አሳሌ ለግዛቱ ምክር ቤት በአባልነት ለመጀመሪያ ጊዜያቸው ተመረጡ፡፡
ከዚህም የተነሣ የሕጋዊ ሥራ አገልግሎታቸውን ስለ ጀመሩት በሕግ ምክር ቤቱ ብሔራዊ የተግባር ንቅናቄ ፖለቲካዊ ፓርቲያቸውን በመወከልና በኋላም በዋናው ብሔራዊ ምክር ቤት በ ፲፱፻፷ ዓ.ም በነሐሴ ፲ ቀን ከተመረጡ ጀምሮ የካሜሩን የመሻሻያ (ፕሮግሬሲስት) ክፍል የተባለውን በመምራት ቀጠሉ፡፡
ጠቅላይ ሚኒስትር ከመሆናቸው አስቀድሞ መስየ አሳሌ በመስየ አሕማዱ አሒጆ መንግሥት ውስጥ ከየካቲት ፲፱ ቀን ፲፱፻፶፰ ዓ.ም እስከ ግንቦት ፲፬ ቀን ፲፱፻፷ ዓ.ም ሚኒስትርነት የአስተዳደር ተሰጥዖዋቸውንና የአስተያየት መጠናቸውን ሊያሳዩ ችለዋል፡፡
መስየ አሕማዱ አሒጆ የርፑብሊኩ ፕሬዚዳንት በሆኑ ጊዜ በስፍራቸው መስየ አሳሌ ጠቅላይ ሚኒስትር ሆነው ተተኩ፡፡ መስየ አሳሌ ማድሟዜል ዣን ማሪ አዮን እ.ኤ.አ በ፲፱፻፴፭ ዓ.ም አግብተው አሁን ስምንት ልጆች አሏቸው፡፡
የኤኮኖሚ ልማት ካሜሩንስ እርሻና ንግዷን የምታስፋፋ ሀገር ናት፡፡ ቡና ካካዋ ማንጋኒዝና ዕንጨት ወደ ውጭ ስትልክ ወደ ሀገር ውስጥ ግን ከብረታ ብረት የተሠሩ ነገሮችን የቤት ዕቃዎችንና ጨርቃጨርቅ ሥራዎችን ቤንዚንና የመድኀኒት ውጤቶችን ታስመጣለች፡፡
ገንዘብ የካሜሩን ፍራንክ
ሃይማኖትእስላም ክርስቲያንና አረመኔ፡፡
መከላከያ ካሜሩን ለብሔራዊ መከላከያዋ የጦር ኀይሎችዋን ታደራጃለች፡፡
ቶጎላንድ
አቀማመጥ እ.ኤ.አ ሚያዝያ ፳፯ ፲፱፻፷ ዓ.ም ነጻነቷን የተጐናጸፈችው በምዕራብ አፍሪካ የምትገኘው የቶጎላንድ ሀገር በምዕራብ ከጋና በምሥራቅ ከዳሆሚ በሰሜን ከላይኛው ቮልታ በደቡብ ከአትላንቲክ ጋር ትዋሰናለች፡፡
ስፋት 22.000 እስኩዌር ማይልስ፡፡
የሕዝብ ብዛት 1.100.00
ዋና ከተማሎሜ ሌሎች ትልልቅ ከተሞች አኔጐና ሳቫሉ፡፡
ቋንቋኦፊሲዬል ፈረንሣዊኛ ሎችም የነገድ ቋንቋዎች አሉ፡፡
የመንግስቱ አስተዳደርሬፑብሊክ፡፡
ሬፑብሊክ፡፡ የሕግ መምሪያ ምክር ቤት አባሎች ሕግን የማውጣት ሥልጣን አላቸው፡፡ እነርሱም በቀጥታ በሕዝብ የሚመረጡ ሲሆኑ አገልግሎታቸውም ለ፮ ዓመታት ጊዜ ነው፡፡ የሕግ ማውጣት ሥልጣን በሕግ መምሪያ ቤት አባሎር የሚሠራ ሲሆን ይህንኑ ሥልጣን ጠቅላይ ሚኒስትሩ ይካፈልዋቸዋል፡፡
የሕግ መምሪያ ምክር ቤቱ አባሎች ፍጹም በሆነ የድምፅ ብልጫ የመንግሥቱን ፖለቲካ ሊከወሙትና ሊያግዱት ይችላላሉ፡፡ አንዳንዱ ጊዜ ልዩ ልዩ ምክንያቶችን በመመርኰዝ ጠቅላይ ሚኒስትሩ በዐዋጅ መልክ የሕግ መምሪያውን ምክር ቤት አባሎች ሊበተን ይችላል፡፡ ሕግን የማስፈጸሙ ሥልጣን በጠቅላይ ሚኒስትሩ በሚመራው መንግሥት ይካሄዳል፡፡ ጠቅላይ ሚኒስትሩ በቀላል የድምፅ ብልጫ በሕግ መምሪያው ምክር ቤት ለ፮ ዓመታት ጊዜ ነው፡፡ ጠቅላይ ሚኒስትሩ የካቢኔውን ሚኒስትሮች ራሱ ይመርጣል፡፡ የእምነት ድምፅ የመጠየቅ መብት ሲኖረው እምነቱ ሊከለክለው የሚቻለው ፍጹም በሆነ የድምፅ ብልጫ ብቻ ነው፡፡ የጠቅላይ ሚኒስትሩ መንግሥት ፈራሽ ይሆናል፡፡
ሲልቫኑስ ኦሊሞፒዮ፡፡ሲልቫኑስ ኦሊምፒዬ የቶጎ ሬፑብሊክ ጠቅላይ ሚኒስትር የሀገራቸው መስተዋትና ሕሊና የሆኑ ታላቅ መሪ ናቸው፡፡
እኤአ በ፲፱፻፪ ዓ.ም መስከረም ፮ ቀን ከአንድ የኢዌ ባለጸጋ ነጋዴ የተወለዱት ኦሊምፒዮ ቅድማያቶቻቸው ወደ አፍሪካ የመጡት ከብራዚል አገር ነው፡፡ በሎሚ ከተማ በሁለተኛ ደረጃ በእግሊዝና በጀርመን ት/ቤቶች ከተማሩ በኋላ ወደ እንግሊዝ ሀገር ሄዱ፡፡ ብዙ ዓመታት ቆይተው እኤአቆ በ፲፱፻፳፮ ዓ.ም በሎንዶን የኤኮኖሚክስ ትምህርት ቤት የባችለር ኦፍ ኮሜርስ (የንግድ ትምህርት ከፍተኛ ማዕረግ) ዲግሪ አገኙ፡፡ ወደ ምዕራብ አፍሪካም በተመለሱ ጊዜ "ዩናይትድ አከፍሪካ ካምፓኒ" የተባለው ኩባንያ ጸሐፊው ሆነው ተቀጠሩና እኤአ በ፲፱፻፴፰ ዓ.ም የኩባንያው ጠቅላይ ሥራ አስኪያጅ ሊሆኑ ቻሉ፡፡
የፖቲካ ተግባራቸው የጀመረው እ.ኤ.አ በ፲፻፵፪ ዓ.ም ኦሊምፒዮ ለጦር ጓደኞቹ የፍቅር ስሜት አለው በመባልና የፈረንሳይንም የቪሺ መንግሥት ይቃወማል ተብለው በሰሜን ዳሆሚ ጂጉ በተባለው ስፍራ በታሰሩ ጊዜ ነው፡፡ ኦሊምፒዮ የኢዌን ኀብረት ንቅናቄ ከመሠረቱትና ካካሄዱት ዋናዎቹ ሰዎች አንደኛው ናቸው፡፡ እ.ኤ.አቆ በ፲፱፻፵፮ ዓ.ም የፖቲካ ፓርቲያቸው ለፈረንሳይ ቶጎ ግዛት ለመጀመሪያዎቹ የሕግ መማክርት ምርጫ የሚበልጠውን ድምፅ ሊሰበስብ የቻለ ነው፡፡ በ፲፱፻፶፭ ዓ.ም የተደረገውን የሬፌሬንዶም ምርጫ በመቃወም በዚሁም ጉዳይ የፈረንሣይ ይዞታ ያላስተደሰታቸው መሆኑን አስታወቁ፡፡
በዚያን ጊዜ ሁሉ በኒውዮርክ ከተባበሩት መንግሥታት ዘንድ አቤቱታቸውን በየጊዜው በማቅረብ ባማረው አነጋገራቸው የሞግዚታዊ ባለሥልጣኑን ኀጢአት በዝርዝር ገልጸው በ፲፱፻፶፮ ዓ.ም የተደረገውን ምርጫ የተበሩት መንግሥታት መርምሮ የግዛቱ ሞግዚታዊ አስተዳደር ከመፈጸሙ በፊት እንደ ገና ሌላ አዲስ ምርጫ ያደረግ ዘንድ ጠየቁ በሚያዝያ፳፯ ቀን ፲፱፻፶፰ ዓ.ም በተደረጉት ምርጫዎች የሚስተር ሲልቫኑስ ኦሊምፒዮ ፓርቲ በፈረንሳይ የሚደገፈውን ወገን ድል አድርጎ ስላሸነፈ የመንግሥቱ መሪ ሆነው ተመረጡ፡፡ ጠቅላይ ሚኒስትር ኦሊምፒዬ ጠንካራ ናሽናሊስት እንደመሆናቸው መጠን ሀገራቸውን "በገለልተኛ ፖለቲካዊ መሥመር" ለመምራት ይመርጣሉ፡፡
የኤኮኖሚ ልማት ቶጎ አብዛኛውን የእርሻ ሀገር ናት፡፡ ወደ ዋጩ የምትልካቸው ነገሮች ካካዎ ቡናና በቆሎ የዘንባባ ዘይት ጭምር ነው፡፡
ወደ ሀገሯ የምታስገባው የሥራ ማከናወኛ መኪናዎችን ከብረታብረት የተሠሩ ነገሮችንና ልዩ ልዩ የቤት ዕቃዎችን እንዲሁም ጨርቃጨርቅን ነው፡፡
ገንዘብ የቶጐ ፍራንክ፡፡
ሃይማኖት ክርስቲያን እስላምና አረመኔ፡፡
መከላከያሀገሪቷ ነፃነቷን ካገኘች ወዲህ የራሷን መከላከያ በማደራጀት ላይ ትገኛለች፡፡
ኰንጐ
አቀማመጥበመካከለኛው አፍሪካ የምትገኘው ኮንጎ እ.ኤ.አ ሰኔ ፴ ፲፱፻፷ ዓ.ም ነጻ ወጣች፡፡ እሷም በሰሜን ከመካከለኛው የአፍሪካ ሬፑብሊክና ከሱዳን ሬፑብሊክ በምሥራቅ ከዩጋንዳ ከሩዋንዳ ኡሩንዲ ከታንጋኒካ በደቡብ ከሰሜን ሮዴሽያና ከአንጎላ በምዕራብ ከካንጎ ከኮንጎ (ብራዛቪል) ሬፑብሊክና ከአትላንቲክ ውቅያኖስ ጋር ትዋሰናለች፡፡
ስፋት905.000 ስኩዌር ማይልስ፡፡
የሕዝብ ብዛት ከ13.000.000 በላይ፡፡
ዋና ከተማ ሊዎፖልድቪል ሌሎች ትልልቅ ከተሞች ኤልዛቤትቪል ስታንሊቪል ሉሉአባርግ ኳኩልሀትቪል አልቤርትቪል ጃዶትቪልና ማታዲ ናቸው፡፡
ቋንቋ ኦፊሲየል ፈረንሳይኛ የነገድ የሆኑ ከ፪፻፶ ቋንቋዎች በላይ ይገኛሉ፡፡
የመንግሥቱ አስተዳደ ሬፑብሊክ፡፡
የኮንጎ ሬፑብሊክ የሀገሩ ዋና የሆነ ፕሬዚዳንትና የመንግሥቱ ተግባር ዋና የሆነ ጠቅላይ ሚኒስትር አሉት፡፡ የሕግ ሥልጣኑ የሚከናወነው የሕግ መወሰኛውና የሕግ መምሪያው በሚገኙበት የብሐራዊው ስብሰባ ነው፡፡ የሕግ መምሪያው አባሎች በጠቅላላው ምርጫ ሲመረጡ የሕግ መወሰኛው ከስድስቱ የኮንጎ ጠቅላይ ግዛቶች በመጡት ፹፬ አባሎች የየነገድ አለቆችና ባላባቶች በሆኑ ሰዎች የተመላ ነው፡፡ ለሕግ ምክር ቤቱ ተጠያቂነት የሚመለከታቸውን ሚኒስትሮች የሚሾመው ጠቅላይ ሚኒስትሩ ነው፡፡
-ሀ- የሀገሩ መሪ ጆሴፍ ካሣቩቡ ፕሬዚዳንት
የኮንጎ (ሊዎፖልድቪል) ሬፑብሊክ ፕሬዚዳንት ሚስተር ካሣቩቡ አስቀድሞ ኮንጎ ነጻንትዋን ሳታገኝ አባኮ (አሊያንስ ደባኮንጎ) የተባለው ፖለቲካዊ ወገን ዋናው መሪ ሆነው በሀገሩ መጀመሪያ የታወቁት የኮንጎ የነጻነት ንቅናቄ በመጀመሪያ ያሳዩ ሰው በመሆናቸው ነው፡፡
ካሣቩቡ እ.ኤ.አቆ በ፲፱፻፲ ዓ.ም ኩማ ዲዜ በተባለ ስፍሪ በሻላ ግዛት በሊዎፖልድቪል አውራጃ ተወለዱ፡፡ ከዚያም ምባታ ኪዪላ በተባለ የሮማ ካቶሊካውያን ሴሚናር (የመንፈሳዊ) ትምህርት ቤት ስምንት ዓመታት ሙሉ (እ.ኤ.አ ፲፱፻፳፰ - ፲፱፻፴፮ ዓ.ም) ሲማሩ ቆይተው እ.ኤ.አ በ፲፱፻፵ ዓ.ም በካሣይ ከሚገኘው የካብዌ ሴሚናር የመምህርነት ምስክር ወረቀት ተቀበሉ፡፡ በጠቅላይ መንግሥቱ ውስጥ በከፍተኛ ደረጃ ጸሓፊነት ዐሥር ዓመታት ሙሉ ካገገሉ በኋላ አባኮ ወደ ተባለው ፓርቲ ገብተው በ፲፱፻፶፬ ዓ.ም የፓርቲው ፕሬዚዳንት ሆነው ተመረጡ፡፡
እኤአቆ በ፲፱፻፶፯ ዓ.ም የአንድ ዳንዳሊ የተባለችው ቀበሌ ከተማ አስተዳዳሪ እንዲሆኑ ሲመረጡ በዘመናዊው የኮንጎ ናሽናሊስት ታሪክ ለመጀመሪያ ጊዜ ሊሆን የቻለውን ብርቱ የፖለቲካ ንግግር አደረጉ፡፡
በጥር ወር ፲፱፻፶፱ ዓ.ም በሊናዋፖልድቪል ላይ ስለ ተነሣው ብጥብጥ ታስረው ወዲያውኑ በመጋቢት ወር በዚያውኑ ዓመት ተለቀቁ፡፡
የጠቅላላ ምርጫው በሀገሩ ተፈጽሞ መስየ ፓትሪስ ሉሙምባ በባለሙሉ ሥልጣን ጠቅላይ ሚኒስትርነት አዲሱን የካንጎ መንገሥት ሲያቋቁሙ በመካከላቸው መፋለስና መለያየት እንዳይኖር ሲባል ዶሴፍ ካሣቩቡ የሀገሪቱ ፕሬዚዳንት እንዲሆኑ ተደረገ፡፡
እርሳቸውም ካንጎ ነጻነትዋን እንዳገኘች እ.ኤ.አቆ በሰኔ ፴ ቀን ፲፱፻፷ ዓ.ም የሬፑብሊኩ ፕሬዚዳንት ሆኑ፡፡
-- የመንግሥቱ መሪ ፓትሪስ ሉሙምባ ጠቅላይ ሚኒስትር
ዓመት ዕድሜ ያላቸው ፓትሪስ ሉሙምባ ካሁኑ ሥልጣን ሊደርሱ የቻሉት ቤልዥጎች ከኮንጎ ወጥተው ሀገሪቱ በብዙ ልዩ ልዩ ነገዶች ተከፋፍላ በመገኘትዋ "ለአንድነት" ጥሪ ባደረጉ ጊዜ ነው፡፡ ከሙቴቴላ ነገድ የሆኑት እኒህ ሰው የፖስታ ቤት ጸሐፊ ነበሩ፡፡
ፕሬዚዳንት ደጐል ለፈረንሳይ ካንጎ ነጻነት መስጠታቸውን በማየት እንዲሁም ለቤልዥግ ኮንጎ ነጻነት ይሰጥ ዘንድ የሚገዳዳው የኮንጎሊዝ ብሔራዊ ንቅናቄ ተብሎ እ.ኤ.አቆ በጥቅምት ወር ፲፱፻፶፷ ዓ.ም የተቁቋመው የፐለቲካ ፓርቲ መሪ ናቸው፡፡ የቤልዥግ መንግሥት አስተዳደር እንዲገለበጥ ሕዝቡን ቀስቅሰው አነሳስተዋል በተባለ ወንጀል ወህኒ ገብተው ነበር፡፡ ዳሩ ግን ሳይታሰብ ወንጀል ወህኒ ገብተው ነበር፡፡ ዳሩ ግን ሳይታሰብ ለኮንጎ በአራት ወር ተኩል ጊዜ ነጻነት እንዲሰጥ ያደረገው የብራሴልስ ጉባኤ (ከጥር ፳እስከ የካቱት ፳ ቀን ፲፱፻፷  ካሣቩቡ (በመቶ ዐስር ያላቸው ድምፅ ከሉሙምባ በመቶ ሓያ ሰባት ድምፅ ጋራ ተመዛዝኖ) ፕሬዚዳንት እንዲሆኑ የተደረገው በአዱሱ ሬፑብሊክ ውስጥ መለያየትን ለማስወገድ ተብሎ ነው፡፡
የኤከኖሚ ልማትከንጐ በእርሻ በኢንዱስትሪና በንግድ ከፍ ያለ ታላቅ መሻሻልን አድርጋለች፡፡
ወደ ውጭ የምትልካቸው ከማዕድን መዳብ ብረት ኩባልት ቆርቆሮ አልማዝ ማንጋኒዝ ሲሆን ከሌላውም ልዩ ልዩ የእርሻ ሀብቶችንና ዕንጨት ይጨምራል፡፡
ወደ ሀገር ውስጥ የምታስገባው መኪናዎችን የሥራ ማቋቋሚያ መሣሪያዎችን ጨርቃጨርቅና ሌላም ሸቀጦችን ከብረታብረት የተሠሩ ነገሮችንና የቤንዚን ዘይት ውጤቶች ነው፡፡
ሃይማኖት ክርስቲያንና ጥቂት አረመኔ፡፡
መከላከያ ከንጐ ፳፭ሺ ወታደር ያለው የሕዝብ ጥበቃ ኃይል ተብሎ የሚጠራ የጦር ሠራዊት አላት፡፡
የሱማሌ ሬፑብሊክ፡፡
አቀማመጥ እ.ኤ.አ በሐምሌ ፩ ፲፱፻፷ ዓ.ም ነጻ የወጣችው የሱማሌ ሬፑብሊክ በምሥራቅ አፍሪዛ የአፍሪካ ቀንድ ከተባለው ዳርቻ ትገኛለች፡፡ አዋሳኟም በሰሜን የአደን ባሕረ ሰላጤ በምዕራብ ኢትዮጵያ በምሥራቅ የህንድ ውቅያኖስ በደቡብ ኬንያ ናቸው፡፡
ስፋት288.000 ስኩዌር ማይልስ
የሕዝብ ብዛት 1.863.584
ዋሃ ከተማሞቃዳሾ ሌሎች ትልልቅ ከተሞች ሀርጌሳ በርበራ ኪስማዩ ቡርኦና የቀሩትም፡፡
ሱማሊኛ ጥቂት ኢጣሊያንኛና እንግሊዝኛ፡፡
የመንግሥቱ አስተዳደር ሬፑብሊክ፡፡
የሕግ ማውጣቱን ሥልጣን የያዘው የብሔራዊው ምክር ቤት ነው፡፡ አባሎቹም በጠቅላላ ምርጫ የሚመረጡና እንደዚሁም በመብት የሕዝብ እንደራሴ ሊሆኑ የሚችሉት ናቸው፡፡ የሕግ ምክር ቤት አባሎችም የሚመረጡት ለአምስት ዓመት ጊዜ ነው፡፡
የገሩ መሪ የሆነው ፕሬዚዳንት የሚመረጠው በብሔራዊው ምክር ቤት ፕሬዚዳንት ጋር በመመካከር ጊዜው ከመድረሱ በፊት የምክር ቤቱን ሊበትነው ይችላል፡፡
የመንግሥቱን አመራር ሥልጣን የያዘው በፕሬዚዳንቱ የሚሾመው ጠቅላይ ሚኒስትር ነው፡፡ መንግሥቱም ጠቅላይ ሚኒስትሩንና ሚኒስትሮቹን ጨምሮ በብሔራዊው ምክር ቤት ፊት ተጠያቂ ነው፡፡ ፕሬዚዳንቱም ጠቅላይ ሚኒስትሩንና በእሱም የሚሾሙትን ሚኒስትሮች ሊሽራቸውም ይችላል፡፡
-ሀ- የሀገሩ መሪአደን አብዱላህ ኦስማን ፕሬዚዳንት
አደን አብዱላህ ኦስማን አዲስ የተመረጡት የሱማሌ ሬፑብሊክ ፕሬዚዳንትና የቀድሞው የሱማሊያ ሕግ ምክር ቤት ፕሬዚዳንት የነበሩት ናቸው፡፡
ዕድሜያቸው ፶፪ ዓመት የሆነው አብዱላ ኦስማን ጭምት ዝግተኛና ብርቱ ስሜት ያደረባቸው ሰው እንደመሆናቸው መጠን ማነኛውንም አከራካሪ ጉዳዮች በዕርቅ መንገድ የመጨረስ ብልኀት የተዋሐዳቸው ናቸው፡፡
እኤአ ከ፲፱፻፳፱ ዓ.ም አንሥቶ እስከ ፲፱፻፵፩ ዓ.ም ድረስ ከኢጣሊያ የአስተዳደር ባለሥልጣንኖች ጋር በልዩ ልዩ ስፍራዎች በልዩ ልዩ ማዕረግ ሲሠር ቆይተዋል፡፡ እኤአቆ. ከ፲፱፻፶፬ ዓ.ም እስከ ፲፱፻፶፮ ዓ.ም የሱማሌ ወጣቶች ማኀበር የተባለው ፓለቲካዊ ድርጅት ፕሬዚዳንት ነበሩ፡፡
በኋላም በስፍራቸው የተተኩ ሐጂ መሐመድ ሁሴን የኀይለኛነትን ተግባር መሥመር በመከተላቸው ከማኀበሩ ሲወገዱ እንደ ገና አብዱላ ኦስማን በ፲፱፻፶፰ ዓ.ም ፕሬዚዳንትነቱን ተረከቡ፡፡ ሀገራቸውም በሞግዚታዊ አስተዳደር ትገዛ በነበረበት ጊዜ ኦስማን የግዛቱ የሕግ ማስፈጸሚያ ምክር ቤት (ካውንስል) ምክትል ፕሬዚዳንትና የሕግ ምክር ቤቱም ዋና ፕሬዚዳንት ሆነው አገልግለዋል፡፡ በውጭ ፖለቲካቸው ረገድም የገለልተኛን መሥመር የሚከተሉ ቢሆንም ወደ ምዕራብ ያደላሉ፡፡
-ለ- የመንግሥቱ መሪ ዶክተር አብዲ ራሺድ አሊ ሸርማርኬ ጠቅላይ ሚንስትር፡፡
ዶክተር አብዲ ራሺድ አሊ ሼርማርኬ በኦቢያ ወረዳ ሐራርዴር በምትባለው ከተማ ተወለዱ፡፡ እንደ ኤውሮፓውያን አቆጣጠር  ፲፱፻፴፪ ዓ.ም ድረስ በተወዱበት አገር ውስጥ የቁርዐን ትምህርት ሲማሩ ቆይተዋል፡፡ ከዚያም ወደ ሞቃዲሾ ሞጥተው በ፩ኛ ደረጃ ትምህርት ቤት ውስጥ ገብተው መማር ጀመሩ፡፡ ቀጥሎም በዚያው በነበረው የመንግሥት ሥራ ውስጥ ገብተው አንድ ዓመት ያህል ሲሠሩ ነበር፡፡ ከዚያም ይህን ሥራቸውን ትተው የኤኮኖሚን ሁኔታ መከታተል ጀመሩ፡፡
ዶክተር አብዲራሺድ ዓሊ ያረጡትን ትምህርት የቀጠሉት እንግሊዞች አገሩን ያስተዳድሩ በነበረበት ጊዜ ነው፡፡ በዚህም ጊዜ ውስጥ ደንበኛ የሆነውን ያስተዳደር ትምህርት ተምረው እንደ ጨረሱ በዚያው ሥራ ተሰጥቷቸው እንግሊዞች ሥልጣኑን አስረከቡበት ጊዜ ድረስ ሲሠሩ ነበር፡፡ ኢጣሊያኖች የሞግዚት አስተዳዳሪነቱን ሥራ እንደ ተረከቡም በአስተዳደር ሥራ ትምህርት ተመድበው ከተማሩ በኋላ ፲፱፻፶፪ ዓ.ም ዲፕሎም አግኝተዋል፡፡ በተከታዩም ዓመት አብዲ ራሺድ ወደ ኢጣሊያን አገር ከሄዱት የዲፕሎማቲክ ወገኖች ጋር ሆነው ትምህርታቸውን የተጣራ ለማድረግ መማር ጀመሩ፡፡
በ፬ ዓ.ም ወደ ሱማሊያ ተመልሰውም ነበር፡፡ በኁላ የኤኮኖሚ ከፍተኛ ትምህርት ወደ ሚሰጥበት እንስቲቱት ተጽፈው ትምህርታቸውን አስመስጋኝ በሆነ መንገድ ቀጥለው በ፫ ኛው ዓመት ሮማ ከተማ በሚገኘው ዩኒቨርስቲ በሲያንስ ፖለቲክ የዶክተርነት ዲፕሎም ያገኙ ሰው ናቸው፡፡ ዶክተር አብዲራሺድ ዓሊ ሸርማርኪ የወጣቶች ሱማሌዎች ማኀበር ከተቋቋመበት ጀምሮ በማኀበርተኛነት ተመዝግበው የቆዩ አባል ሲሆኑ በ፲፱፻፶፱ ዓ.ም በተደረገው ምርጫ የፓርላማው አባል በመሆን ተመርጠው ነበር፡፡
የኤኮኖሚ ልማትሱማሌ ዘላን ሕዝብ የበዛበት ሀገር ናት፡፡ እርሻ በጥቂቱ ለመለማመድ በመሞከር ላይ ነው፡፡ ወደ ውጭ ከምትልካቸው ነገሮች ሙዝ ዕጣንና ቆዳ ሲሆን ወደ ሀገር ውስጥ የምታስገባው ግን እህል የእርሻ መሣሪያዎችን የትንንሽ ሥራ መኪናዎችንና የጨርቃጨርቅ ሸቀጦችን ነው፡፡
ገንዘብ ሶማሎስ፡፡
ሃይማኖትእስላም፡፡
መከላከያሀገሪቷ ነጻነቷን ካገኘች ወዲህ የራሷን የመከላከያ ድርጅት በማዘጋጀት ላይ ነች፡፡
ማዳጋስካር፡፡
አቀማመጥ እ.ኤ.አ ሐምሌ ፴ ቀን ፲፱፻፷ ዓ.ም ነፃነቷን የተጐናፀፈችው የማላጋሲ ሬፑብሊክ በህንድ ውቅያኖስ የተከበበች በደቡብ ምሥራቅ አፍሪካ የምትገኝ ታላቅ ደሴት ናት፡፡
ስፋት230.163 ስኩዌር ማይልስ፡፡
የሕዝብ ቁጥር5.090.000
ዋና ከተማታናናሪቭ ሌሎች ትልልቅ ከተሞች ማዠንጋ (ወደብ) ናተማታቭ ዱዮጐ ሱያሬዝ ፊያናራንትሶዋ ቱሌአር፡፡
ቋንቋኦፊሲዬል ማልጋሽና ፈረንሣይኛ፡፡
የመንግሥቱ አስተዳደር ሬፑብሊክ፡፡
ማዳጋስካር ሕገ መንግሥቷን በድምፅ ብልጫ ያጸደቀችው እ.ኤ.አ በሚያዝያ ፳፱ ቀን ፲፱፻፶፱ ዓ.ም ነው፡፡ ሕጋዊው ሥልጣን የሚከናወነው በሁለት የምክር ቤት ስብሰባዎች ነው፡፡ የበሔራዊው ምክር ቤት በቀጥታ በጠቅላላ ምርጫ ለአምስት ዓመት ጊዜ የተመረጠው ሲሆን የሕግ መወሰኛው ደግሞ ለስድስት ዓመት ጊዜ ስፍራው የተሰጠው ነው፡፡ የሪፑብሊኩ ፕሬዚዳንት የመንግሥቱ ዋና እንደመሆኑ መጠን የሕግ አስፈተሚነቱን ሙሉ ሥልጣን የያዘ ነው፡፡ የሚመረጠውም ከሕግ መምሪያውና ከሕግ መወሰኛው ምክር ቤቶች ከሚገኙት አባሎች ከአውራጃ ምክር ቤቶች ከየማዘጋጃ ቤቶችና ከየቀበሌው ስብሰባዎች የተጠራቀሙ አባሎች በሚገኙበት አንድ ከፍተኛ ጉባኤ ነው፡፡
መሪፊልቤር ሲራናና ፕሬዚዳንትና ጠቅላይ ሚኒስትር፡፡
የማልጋሽ ሬፑብሊክ ፕሬዚዳንት የሆኑት መስዬ ሲራናና የጠቅላይ ሚኒስትርነቱንና የመከላከያ ሚኒስትርነቱን ሥራ ደርበው እንደ መሥራታቸው መጠን የሀገራቸው ነጻነት ዋና መሥራችና እንዲሁም በፈረንሳይና በአፍሪካ የመተባበር ሁኔታ ከታወቁት ታላላቅ ሰዎች አንደኛው ናቸው፡፡ የተወለዱትም በሰሜ ማዳጋስካር በአንድ ተራራማ መንደር ውስጥ እ.ኤ.አ በጥቅምት ፲፰ ቀን ፲፱፻፲፪ ዓ.ም ነው፡፡ ትምህርት ቤት ከመግባታቸው በፊት የ፲፪ ዓመት ዕድሜ ነበራቸው፡፡ ነገር ግን ወደ ትምህርት ቤት ከገቡ በኋላ ብሩህና ንቁ ተማሪነታቸውን አሳይተው በኋላ አስተማሪ ቀጥሎም ፕሮፌሰር ሆነው ሠሩ፡፡ አስቀድሞ ከድኻ ገበሬ ቤተሰብ የመጡ መሆኑን ማስተዋላቸውን አልተውም፡፡
እኤአ ባ፲፱፻፵፮ ዓ.ም በፈረንሳይ ሀገር ኤኰል ኖርማል ሞንትፔሊዮ በተባለው የመምህራን ማሠልጠኛ ት/ቤት ለትምህርት ተመርጠው ፈረንሳይ አገር ከሄዱ በኋላ ወደ ታናናሪቭ በተመለሱ ጊዜ የተግባር ዕድ ትምህርት ፕሮፌሰር ሆነው ተሾሙ፡፡
እኤአ ባ፲፱፻፵፭ ዓ.ም ግድም መስየ ሲራናና የሶሺያሊስት ፓርቲ አባል ሆኑ፡፡ ያላንዳች መቃወም የማዳጋስካር የእንደራሴዎች ምክር ቤት አባል በመሆን እንደ ገና ተመልሰው እኤአቆ ባ፲፱፻፶፪ ዓ.ም ገቡ፡፡ በማዳጋስካር ከምዕራብ ጠረፍ ግዛት ምርጫ ጣቢያ ባ፲፱፻፶፮ ዓ.ም ተመርጠው በፓሪስ የብሔራዊው ምክር ቤት የሕግ መምሪያ አባል ሆኑ፡፡ በዚያው ዓመት መስየ ሲራናና ፓርቲን ሶሲያለ ዴሞክራት የተባለውን ክርስቲያን ሶሺያሊዝም ፍልስፍና ላይ የተመሠረተውን ፓርቲያቸውን አቋቋሙ፡፡
እኤአቆ ባ፲፱፻፶፯ና ባ፲፱፻፶፰ ዓ.ም የፈረንሳይ የአፍሪካ ግዛቶች አቅዋም ሁኔታ እንደ ገና በሚመረመርበት ጊዜ የማዳጋስካር የውስጥ መንግሥት ም/ፕሬዚዳንት ሆነው ከአንድ የፈረንሳይ ጠቅላይ ገዥ ሥር ሲያገለግሉ እንደ ቆዩ ለጊዜው የተቋቋመው የዋናው መንግሥት ፕሬዚዳንት ሆኑ፡፡
በፖቲካዊ አገልግሎታቸው ረገድ ከከፍተኛው ደረጃ ሊደርሱ ችለዋል ተብሎ የተገመተው እ.ኤ.አቆ በንግቦት ፩ ቀን፲፱፻፶፱ ዓ.ም የማልጋሽሲ ሬፑብሊክ ፕሬዘዳንት ሆነው በተመረጡ ጊዜ ነው በሕገ መንግሥቱ መሠረት ጠቅላይ ሚኒስትርም ናቸው፡፡
የፈረንሳይ ኀብረት (ኰሙኒቴ) አማካሪ ሚኒስትር እንዲሆኑ ጄኔራል ደጐል ኤ.አ.ቆ በሐምሌ ፳፫ ቀን ፲፱፻፶፱ ዓ.ም ሾሙዋቸው፡፡ በመስክረም ወር ፲፱፻፷ ዓ.ም በተደረገው ጠቅላላ ምርጫ የመስየ ሲራናና ሾሽያለ ዴሞክራት ፓርቲ አሸናፊነትን አግኝቷል፡፡
የኤኮኖሚ ልማትሀገሪቱ የእርሻ አገር ስለ ሆነች አብዛኛው የሀገሬው ሥራ ከብት ማርባት ነው፡፡ በዚህም ምክንያት ብዘ የምግብና የጨርቃጨርቅ ፋብሪካዎች ይገዥናሉ፡፡ ሀገሪቷም የምታፈራቸው ቀጥለው ያሉት ናቸው፡፡ ሩ ቡና፣ ስኳር፣ ሎዝ፣ ቃጫ ግራፊትና ማይካ፡፡ ወደ ውጭ የሚላኩት ቡና ሩዝና ትምባሆ ሲሆኑ ወደ ሀገር የሚገቡት ደግሞ የእርሻ መኪናዎች ተሽከርካሪዎች ጨርቃጨርቅና መድኀኒት ናቸው፡፡
ገንዘብ የማጋሲ ፍራንክ፡፡
ሃይማኖት አብዛኛው ክርስቲያን ነው፡፡
መከላከያከያ ኀይል በማደራጀት ላይ ነች፡፡
ዳሆሚ፡፡
ጄዖግራፊያዊ አቀማመጥ እ.ኤ.አ ነሐሴ  ቀን ፲፱፻፷ ዓ.ም ነፃነቷን ያገኘችው ዳሆሚ በምሥራቅ ከናይጄሪያ በምዕራብ ከቶጎ በሰሜን ከኒዤርና ከላይኛው ቮልታ በደቡብ ከአትላንቲክ ማይልስ፡፡
ስፋት 45.000
የሕዝብ ብዛት 1.719.000
ዋና ከተማፖርቶ ኖቮ ሌሎች ትልልቅ ከተሞች ኰቶኑ ፐራኩ ዊዳና አቦሜ ናቸው፡፡
ቋንቋኦሺየል ፈረንሣይኛ ሌሎችም የነገድ ቋንቋዎች አሉ፡፡
የመንግሥቱ አስተዳደር ሬፑብሊክ፡፡
የዳሆሚ ሬፑብሊክ ሕገ መንግሥቱን በድምፅ ብልጫ ያጸናው እ.ኤ.አ በየካቲት ፲፬ ፲፱፶፱ ዓ.ም ነው፡፡ ለአምስት ዓመት ጊዜ በጠቅላላ ምርጫ በተመረጠው የሕግ ምክር ቤት ውስጥ በአብዛኛዎቹ አባሎቹ ፍጹም ሙሉ ድምፅ የሚመረጠው ጠቅላይ ሚኒስትር የመንግሥቱን የሕግ አስፈጻሚነት ሙሉ ሥልጣን ይይዛል፡፡ የዳኝነትና የፍርድ አስፈጻሚነቱን ሥልጣን የያዘው ክፍል ከሕግ ምክር ቤቱና ከመንግሥቱ ያስተዳደር ዋና ሥልጣን የተለየ ፍጹም ነጻነት አለው፡፡
መሪሁቤር ማጋ የዳሆሚ ዴሞክራቲክ ራሊ የሚባለው የዳሆሚን በፈረንሳይ ኰሚኒቴ ውስጥ ነጻ መሆን የማደግፈው ለዘብ ያለው የናሽናሊስት ፖለቲካ ወገን መሪ ናቸው፡፡
መስየ ማጋ ፓራኩ በተባለ ስፍራ እ.ኤ.አ ባ፲፱፻፲፮ ዓ.ም በነሐሴ ወር ተወለዱ፡፡ በጐሪ ከፍተኛ ትምህርት ቤት ትምህርታቸውን ካከናወኑ በኋላ ባስተማሪነት ሲሠሩ ቆይተው እስከ ፲፱፻፶፩ ዓ.ም ድረስ በናቢቲንጉ ያንድ ትምህርት ቤት ሥራ መሪ ነበሩ፡፡ የፖለቲካ ተግባራቸው የተጀመረው እ.ኤ.አ ባ፲፱፻፵፯ ዓ.ም የሀገራቸው ግዛት አማካሪ እንዲሆኑ በተደረገ ጊዜ ነው፡፡
በዚያን ጊዜ መስየ ማጋ ተወዳዳሪያቸው በሆኑት በመስየ ሲሩ ሚጐን አፒቲ ይመራ የነበረው የዳሆሚያውን የመሻሻል ኀብረት (ዳሆሚያን ፕሮግረሲቭ ዩኒየን) አባል ነበሩ፡፡ ዳሩ ግን ባ፲፱፻፶፩ ዓ.ም ይህን ፓርቲ ትተው ግሩፔማ ኤቲኒክ ዱኖር የተባለውን በጥር ወር ፲፱፻፶፫ ዓ.ም የዳሆሚያን ፓፑላር ሙቭሜንት የሆነውንና ከአራት ዓመትም በኋላ ዳሆሚያን ዴሞክራቲክ ራሊ የተባለውን የፖለቲካ ፓርቲ ሊመሠርቱ ተነጠሉ፡፡
ካ፩ እስከ ፲፱፻፶፰ ዓ.ም ድረስ በፈረንሣይ ብሔራዊ ምክር ቤት የዳሆሚ እንደራሴ የነበሩት መስየ ማጋ የሴኔጋሉ መስየ ሊዎፖልድ ሴንጐር ስለ አፍሪካ አንድነት ለሚያደርጉት ጥረት ጽኑ ደጋፊ ነበሩ፡፡
በፈረንሳይ የሚኒስትሮች ምክር ቤት በኀዳር ወር ፲፱፻፶፯ እስከ ግንቦት ወር ፲፱፻፶፰ ድረስ በመስየ ፌሊክስ ጋያር ይመራ በነበረው መንግሥት መስየ ማጋ የሥራ ሚኒስቴር ም/ሚኒስትር ነበሩ፡፡
እኤአ ካ፲፱፻፵፰ ዓ.ም አንሥቶ እስከ ፲፱፻፶፯ ድረስ ለዳሆሚ ሥነ ጥበብ ክፍል ዋና አማካሪ ነበሩ፡፡ በዳሆሚ መንግሥት ውስጥ የሥራና የማኀበራዊ ተግባር ጉዳዮች ሚኒስትር ነበሩ በሚያዝያ ፪ ቅን ፲፱፻፶፱ ዓ.ም የዳሆሚ ሬፑብሊክ የሕግ ምክር ቤት አባል እንዲሆኑ ተመረጡ፡፡ በሚያዝያ ፴ ፲፱፻፶፱ ዓ.ም የፈረንሳይ ኩሚኒቴ የሕግ መወሰኛው ክፍል አባል ሆነው እንደ ተመረጡ በግንቦት ፲፰ ቀን ፲፱፻፶፱ ዓ.ም የዳሆሚ ጠቅላይ ሚኒስትር ሆነው ተመረጡ፡፡
የኤኮኖሚ ልማትየዳሆሚ ኤኮኖሚ የተመሠረተው በእርሻ ላይ ስለ ሆነ በሀገሩ የሚበቅሉት ዘንባባ፣ ጥጥ፣ ቡና፣ ማሽላ ናቸው፡፡ ከማዕድንም ክሮሞ ቲታንና ሌሎችም ይገኛሉ፡፡
ወደ ውጭ የሚላኩት ጥጥ፣ ቡናና የዘንባባ ዘይት ሲሆኑ ወደ አገር የሚገቡት ደግሞ መኪናዎች ናቸው፡፡
ሃይማኖትአብዛኛው አረመኔ ጥቂት ክርስቲያን አነስተኛ እስላም፡፡
መከላከያዳሆሚ ነጻነቷን ካገኘች በኋላ የራሷን የመከላከያ ኀይል በማዘጋጀት ላይ ነች፡፡
ኒዤር
አቀማመጥ ነፃነቷን እ.ኤ.አ በነሐሴ ፫ ቀን ፲፱፻፰ ዓ.ም ያወጀችው የኒዤር ሬፑብሊክ በምሥራቅ ከቻድ በምዕራብ ከላይኛው ቮልታና ከማሊ ሬፒብሊክ በሰሜን ከአልዤሪያና ከሊቢያ በደቡብ ከናይጄርያና ከዳሆሚ ትዋሰናለች፡፡
ስፋት495.000 እስኩዋር ማይልስ፡፡
የሕዝብ ብዛት 2.500.000
ዋና ከተማ ኒያሜ ሌሎች ትልልቅ ከተሞች ዚንዴር አጋዴ አሁዋ ናቸው፡፡
ቋንቋኦፊሲየል ቋንቋ ፈረንሳይኛ፡፡ የነገድ ቋንቋዎችም አሉ፡፡
የመንግሥቱ አስተዳደር ሬፑብሊክ፡፡
የኒዤር ሬፑብሊክ ሕገ መንግሥቱን በድምፅ ብልጫ ያጸናው እ.ኤ.አ በየካቲት ፳፭ ቀን ፲፱፻፶፱ ዓ.ም ነው፡፡ የሕግ ምክር ቤቱ በታህሣሥ ወር ፲፱፻፶፰ ዓ.ም በጠቅላላ ምርጫ ላምስት ዓመት ጊዜ የተመረጠ ሲሆን የሕግ ማከናወኑን ሥልጣን ይዞአል፡፡ በምክር ቤቱ ስብሰባ በሚበልጠው ድምፅ የሚመረጠው የመንግሥቱ ምክር ቤት ፕሬዚደንት የሥልጣን ዋና አስፈጻሚ ነው፡፡ የዳኝነትና የፍርድ አፈጻጸሙ ሥልጣን ከፍል ነጻነቱ በሕገ መንግሥቱ የተመለከተ ነው፡፡
መሪ ሀማኒ ዲዮሪ ጠቅላይ ሚኒስትር፡፡
ማኒ ዲዮሪ የኒዤር ጠቅላይ ሚኒስትር የሆኑት እ.ኤ.አ በታህሣሥ ወር ፲፱፻፶፰ ዓ.ም ተወዳደሪያቸው በነበሩት የሳዋባ (የነጻነት) ፓርቲ መሪ በመስየ ጂቦ በካሪ ስፍራ የመንግሥቱ መሪ ሆነው በተተኩ ጊዜ ነው፡፡
መስየ በካሪ ፈረንሳይ በ፲፱፻፶፰ ዓ.ም በሰጠችው ሕገ መንግሥታዊ የሪፈረንደም ምርጫ የተቃዋሚነትን ድምፅ ብልጫ ይጠይቁ ስለነበር ይኸውም ቢፈጸም ኖሮ ኒዤር ወዲያውኑ ነጻነትዋን በተጐናጸፈች ነበር፡፡ ነገር ግን ሀገሪቱ የፈረንሳይ ኰማኒቴ አባል ሆና መቅረትን መረጠች፡፡ ከዚያም ነጻነትን እ.ኤ.አ በነሐሴ ፫ ቀን ፲፱፻፷ ዓ.ም አገኘች፡፡
አፍሪካን ዴሞክራቲክ ራሊይ በሚል ስም የብዙ ሕዝብ ድጋፍ ያለው ፓርቲ አንደኛው ክፍል የሆነው የኒዤር የመሻሻል (ፕሮግሬሲቭ) ፓርቲየቸውን የበላይነቱን በበለጠ አጠንክረው መስየ ዲዮሪ በ፲፱፻፶፱ ዓ.ም መጀመሪያ የሳዋባ ፓርቲ የሕዝብ እንደራሴዎችን ምርጫ በፍጹም ሰርዘው አጠፉ፡፡
በሕግ ምክር ቤቱ የሚገኙትን መቀመጫዎች ሁሉ እንዲሁም የየሚኒስትሮችን ሥልጣን በሙሉ የመስየ ዲዮሪ ፓርቲ ወገን ይዞት ይገኛል፡፡ መስየ ዲዮሪ የተወዱት እ.ኤ.አ በሰኔ ፲፱፻፲፮ ዓ.ም ሱዱሬ በተባለ ስፍራ ሲሆን ትምህርታቸውንም በሴኔጋል ዳካር ከተማ በሚገኘው የዊሊያም ፖንቲ ትምህርት ቤት ተምረው በአስተማሪነት ተመረቁ፡፡
እኤአ ባ፲፱፻፵፮ ዓ.ም የአፍሪካ ዴሞክራቲክ ራሊይ ወገን ከሆኑት ቀደምት አባሎች አንደኛው እንደ መሆናቸው መጠን የራሳቸውን የኒዤር የመሻሻያ (ፕሮግሬሲቭ) ፓርቲ አቋቁመው በኋላም ከኒሔር የሕዝብ እንደራሴ ሆነው በፈረንሳይ ብሔራዋ ምክር ቤት እንዲቀመጡ ተመርጠዋል፡፡
እስከ ፲፱፻፶፩ ዓ.ም በሕዝብ እንደራሴነታቸው ሥራቸውን ከቀጠሉ በኋላ በ፲፱፻፶፮ ዓ.ም እንደገና እስከ ፲፱፻፶፰ ዓ.ም ድረስ ያገለግሉ ዘንድ ተመረጡ፡፡ ከሰኔ ፳፩ ቀን ፲፱፻፶፱ ዓ.ም ድረስ የብሔራዊው ምክር ቤት ም/ፕሬዚዳንት ነበሩ በመጋቢት ፲፫ ቀን ፲፱፻፶፱ ዓ.ም የአውሮፓውያን የሕግ ምክር ቤቶች ጉባኤ አባል እንዲሆኑ ተመረጡ፡፡ ከመጋቢት ፲፱፻፶፯ ዓ.ም እስከ ታኀሳስ ፲፱፻፶፰ ዓ.ም ድረስ የሀገሯ ግዛት አማካሪ ሆኑ፡፡ በታኀሣሥ ፲፰ ቀን ፲፱፻፶፰ ዓ.ም በኒሔር ለጊዜው ለተቋቋመው መንግሥት ጠቅላይ ሚኒስትር ሆነው እንደ ቆዩ በጥር ፭ ቀን ፲፱፻፶፱ ዓ.ም የርፑብሊክ መንግሥት ጠቅላይ ሚኒስትር ሆኑ፡፡
የኤኮኖሚ ልማት የኒዤር ኤኮኖሚ የተመሠረተው በእርሻና በከብት ርቢ ሲሆን በብዛት ወደ ውጭ የምትልከውና ከንግዷ ከአራት ሦስት እጅ የሚይዘው የሎዝ ፍሬ ነው፡፡ ማዕድኗም ቆርቆሮ ይገኝበታል፡፡ ወደ ውጭ የሚላኩት ቆዳ ሥጋ ሎዝ ሲሆኑ ወደ አገር የሚገቡት የእርሻ መኪናዎች ሸቀጣሸቀጦችና ጨርቃጨርቅ ናቸው፡፡
ገንዘብ የኒዤር ፍራንክ
ሃይማኖትየሚበልጠው እስላም፡፡
መከላከያ ኀጻነቷን ካገኘች ወዲህ የኒዤር ሬፑብሊክ የራሷን መከላከያ ኀይል በማደራጀት ላይ ነች፡፡
የላይኛው ቮልታ፡፡
አቀማመጥ እንደ ኤውሮፓ አቆጣጠር ነሐሴ ፭ ቀን ፲፱፻፰ ዓ.ም ነፃነቷን የተጐናፀፈችው የላይኛው ቮልታ ርፑብሊክ በምሥራቅ በኒዤርና ከዳሆሚ በምዕራብ ከማሊ ሬፔብሊክ በሰሜን ከማሊ ሬፑብሊክ በደቡብ ከቶጐላንድ ከኰትዲቩዋርና ከጋና ጋር ትዋሰናለች፡፡
ስፋት 106.000 ስኩዌር ማይልስ፡፡
የሕዝብ ብዛት 3.500.000
ዋና ከተማ ዋጋዱጉ ሌሎች ታላላቅ ከተሞች ቦቦ ዲውላሶና ባቲ ናቸው፡፡
ቋንቋ ኦፊሲየል ቋንቋ አረንሳይኛ ሌላመ የተለያየ የነገድ ቋንቋ አለ፡፡
የመንግሥቱ አስተዳደር ሬፑብሊክ፡፡
የላይኛው ቮልታ ሬፑብሊክ ሕገ መንግሥቱን በድምፅ ብልጫ ያጸደቀው እ.ኤ.አ በየካቲት ፳፰ ቀን ፲፱፻፶፱ ዓ.ም ሲሆን በሪፌራንደም የጸደቀው ደግሞ በመጋቢት ፲፭ ቀን ፲፱፻፶፱ ዓ.ም ነው፡፡ ሰባ አምስት አባሎች ለአምስት ዓመት ጊዜ በጠቅላላ ምርጫ የሚገኙበት የሕግ ምክር ቤት ሕጋዊ ሥልጣን አለው፡፡ የሕግ ማስፈጸሙ ዋና ሥልጣን ያለው የመንግሥቱ የምክር ቤት ፕሬዘዳንት ሲሆን እሱም በምክር ቤቱ ስብሰባ በአብዛኛው ድምፅ ይመረጣል፡፡
መሪ መሲዬ ሞሪስ ያሜኦጐ ጠቅላይ ሚኒስትር፡፡
መሲዬ ያሜኦጐ የላይኛው ቮልታ ጠቅላይ ሚኒስትር ናቸው፡፡ የፖለቲካ ፓርቲያቸውን የቮልታ ሞክራቲክ ዩኒየንን የፌዴራል ዝንባሌ ዋናውን ወገን ያልካፈሉት ቢሆንም እንኳ በጥር ወር ፲፱፻፶፱ ዓ.ም ስለ ማሊ ፌዴሬሽን መቋሟም በተደረገው ጉባኤ ተካፋይ ነበሩ፡፡
ከጥቂት ሳምንቶች በኋላ የላይኛው ቮልታ የመጀመሪያው ጉባኤ ስለ ማለ ፌዴሬሽን ምንም የማይጠቅስ አንድ ዐይነት ሕገ መንግሥት ተቀብሎ የላይኛው ቮልታ ማናቸውንም ዐይነት የፍሪሬሽንን ሁኔታ እንድትቃወም ወሰነ፡፡
ማሲየ ያሜኦጐ እ.ኤ.አ በታኀሣሥ ፴፩ ቀን ፲፱፻፳፩ ዓ.ም ኩዱጉ በተባለ ስፍራ ሞሲ ከተባለው ዘር ተወለደ የፖለቲካ ተግባራቸውን የጀመሩት እ.ኤ.አ ባ፲፱፻፵፮ ዓ.ም አንድ የግዛት አማካሪ በሆኑ ጊዜ ነው፡፡
እኤአ ባ፲፱፻፵፰ ዓ.ም በፈረንሣይ ምዕራባዊ አፍሪካ ባስተዳደር ሠራ ለመሥራት ጀምረው በዚያው ዓመት የፈረንሳይ ምዕራባዊ አፍሪካ ታላቁ ምክር ቤት አባል ሆኑ፡፡
ማሲየ ያሜኦጐ የንግድ ኀብረት አባል እንደመሆናቸው መጠን በግዛቱ ውስጥ እ.ኤ.አ ባ፲፱፻፶፬ ዓ.ም የኰንፌዴራሲዮን ፍራንሴዝ ደትራቫየር ክሬትየን ቅርንጫፍ ለሆነው የንግድ ኀብረት ምክትል ፕሬዚዳንት ነበሩ፡፡ በጥር ወር ፲፱፻፶፰ ዓ.ም የተቋቋመው የአፍሪካ ዴሞክራቲክ ራሊይ ቅርንጫፍ የሆነው የላይኛው ቮልታ ዴሞክራቲክ ዩኒየን አባል ከመሆናቸው አስቀድሞ በላይኛው ቮልታ ውስጥ የተቋቋሙት ፓርቲዎች ሁሉ አባል ነበሩ፡፡
የመጀመሪያው የመንግሥት ሥራ የተሰጣቸው በ፲፱፻፶፯ ዓ.ም የእርሻ ኤኮኖሚ ሚኒስትር በሆኑ ጊዜ ነበር በተከታዩ ዓመት የአገር ግዛት ሚኒስትር ሆነው ተሻሙ፡፡ በሐምሌ ወር ፲፱፻፶፰ ዓ.ም የላይኛው ቮልታ ጠቅላይ ሚኒስትር ሆነው ተመረጡ፡፡
መስየ ያሜኦጐ የላይኛው ቮልታ ሬፑብሊክ ጠቅላይ ሚኒስትር የሆኑት በሚያዝያ ፳፭ ቀን ፲፱፻፶፱ ዓ.ም ሰሆን የማስታወቂያን የፍርድንና የዱሮ ወወታደሮችን ጉዳይ ሚኒስትርነት ደርበው ይዘዋል፡፡
የኤኮኖሚ ልማት ሀገሩ ለከብት ርቢ የተመቸ በመሆኑ ነዋሪዎቹ የመጀመሪያ ሥራቸው አድርገው የያዙት የከብት ርባታን ነው፡፡ በሀገሩም የሚበቅሉት ሎዝ ሩዝ ጥጥ ማሽላና ዘንጋዳ ናቸው፡፡ ወደ ውጭ አገር የሚላኩት ሥጋ ቆዳ ቅቤና ካሪቲ የሚባል ዕንጨትና የቀንድ ከብት ሲሆን ወደ አገር የሚገቡት ደግሞ መኪናዎች ጨርቃ ጨርቅ ሸቀጣሸቀጦችና የእርሻ መሣሪያዎች ናቸው፡፡
ገንዘብ የቮልታ ፍራንክ፡፡
ሃይማኖት አረመኔ ክርስቲያንና እስላም፡፡
መከላከያ የላይኛው ቮልታ ከነጻነቷ ወዲህ የራሷን መከላከያ በማዘጋጀት ላይ ነች፡፡
ኰትዲቩዋር (አይቮሪ ኰስት)
ጅኃግራፊያዊ አቀማመጥ እ.ኤ.አ ነሐሴ ፯ ቀን ፲፱፻፷ ዓ.ም ነጻነቷን ያገኘችው የአይቮሪ ኰስት ሬፑብሊክ በምሥራቅ ከጋና በምዕራብ ከላይቤሪያና ከጊኒ በሰሜን ከላይኛው ቮልታና ከማሊ ሬፑብሊክ በደቡብ ከአትላንቲክ ውቅያኖስ ጋር ትዋሰናለች፡፡
ስፋት 123.500 ስኩዌር ማይልስ፡፡
የሕዝብ ብዛት 3.000.000
ዋና ከተማ አቢጃን ሌሎች ትልልቅ ከተሞች ቡዋኬ ዳሎአ ማል ሳሳምድራ ናቸው፡፡
ቋንቋ ኦፊሲየል ቋንቋ ፈረንሣይኛ፡፡ ሌሎች የነገድ ቋንቋዎችም አሉ፡፡
የመንግሥቱ አስተዳደር ሬፑብሊክ፡፡
የአይቮሪሎስት ሬፑብሊክ ሕገ መንግሥቱን በድምፅ ብልጫ ያናው እ.ኤ.አ በመጋቢት ፳፮ ቀን ፲፱፻፶፱ ዓ.ም ነው፡፡ የሕግ ምክር ቤቱ በጠቅላላው ምርጫ የተመረጠ ሲሆን ሕጋዊ ሥልጣን አለው፡፡ በምክር ቤቱ ስብሰባ በአብዛኛው ድምፅ የተመረጠው ጠቅላይ ሚኒስትሩ የሕግ ማስፈጸሙን ዋና ሥልጣን የያዘ ነው፡፡ ቁጥራቸው ፻ የሚሆኑ አባሎች የሚገኘበት የሕግ ምክር ቤት አባሎቹ ለአምስት ዓመት ጊዜ በሚያዝያ ፲፪ ቀን ፲፱፻፶፱ ዓ.ም ተመረጡ፡፡
መሪ ፌሊክስ ሁፉዌ ቧኚ ጠቅላይ ሚኒስትር፡፡
መስየ ሁፉዌ ቧኚ በጥቁር አፍሪካ ጠንካራ ከሆኑት የፖለቲካ ንቅናቄዎች አንደኛው የሆነውን አፍሪካን ዴሞክራቲክ ራሊይ የተባለውን እ.ኤ.አ በ፲፱፻፵፮ ዓ.ም የመሠረቱና ዛሬም የዚሁ ድርጅት ፕሬዚዳንት ሆነው የሚገኙ ሰው ናቸው፡፡ በቀድሞው የፈረንሳይ አፍሪካ የነበሩትን ዐሥራ ሁለቱን ግዛቶች የሚያገናኝ በውስጥ አስተዳደር የበላይነትን የሚደግፈው ድርጅት ይህ አፍሪካን ዴሞክራቲክ ራሊይ የተባለው ነው፡፡
መስየ ሁፉዌ ቧኚ በፈረንሳይ ፖለቲካ ውስጥ የረጅም ጊዜ አገልግሎትና በጣም የተመሰገነ ታሪክ ያላቸው ሰው ናቸው፡፡ እሳቸውም በፈረንሳይ የሕግ ማውጫ ምክር ቤቶችና በብሔራዊ ምክር ቤቱም እ.ኤ.አ ከ፲፱፻፵፭ ዓ.ም አንሥቶ እስከ ፲፱፻፶፱ ዓ.ም ድረስ ለአይቮሪ ኰስት እንደ መወከላቸው መጠን በፈረንሳይ መንግሥት በየጊዜው ተከታታለው በተቋቋሙት አስተዳደሮች ውስጥ እ.ኤ.አ ከጥር ወር ፲፱፻፶፮ ዓ.ም ጀምሮ እስከ ግንቦት ወር ፲፱፻፶፱ ዓ.ም ድረስ በሚኒስትርነት ብዙ ስፍራዎችን ይዘው ቆይተዋል፡፡
የተወዱትም በጥር ፲፰ እ.ኤ.አ በ፲፱፻፭ ዓ.ም ያሙሶኪዮ በተባለ ስፍራ ሲሆን በሴኔጋል ውስጥ ዳካር ላይ በሚገኘው የሕክምና ትምህርት ቤት ተምረው እ.አ.ኤ ከ፲፱፻፳፭ እስከ ፲፱፻፵ ዓ.ም ድረስ በሀገሩ ተወላጆች መታከሚያ ቤቶች ትምህርታቸውን በመለማመድ በሥራ ላይ አዋሉ፡፡ እ.ኤ.አ በ፲፱፻፵ ዓ.ም ወደ አባታቸው የኰኰአ ተክል ቦታ ተመልሰው የቀበሌአቸው ዋና ሆነው ተመረጡ፡፡
እኤአ ከ፲፱፻፶፯ ዓ.ም እስከ ፲፱፻፶፰ ዓ.ም የፈረንሳይ ምዕራባዊ አፍሪካ የፌዴራል ታላቁ ምክር ቤት ፕሬዚዳንት ሆነው ወደዚያው በ፲፱፻፶፯ ዓ.ም የአቮሪ ኰስት ግዛት ምክር ቤት ፕሬዚዳንት ሆነው ተሾሙ፡፡ እኤአ በግንቦት ፩ ቀን ፲፱፻፶፱ ዓ.ም የአይቮሪ ኰስት ጠቅላይ ሚኒስትር ተብለው በግንቦት ፳ ቀን ፲፱፻፶ ዓ.ም በመስየ ደብሬ ከሚመራው የፈረንሳይ መንግሠት ሚኒስትርነታቸው ተሰናብተው ለቀቁ፡፡
እኤአ በሐምሌ  ፳፫ ቀን ፲፱፻፶፱ ዓ.ም የፈረንሳይ ኀብረት (ኰማኒቴ) አማካሪ ሚኒስትር ተብለው ተሾመው ነበር ግን የአይቮሪ ኰስትን ነጻነት በነሐሴ ፯ ቀን ፲፱፻፷ ዓ.ም ዐውጀው ከአንድ ወር በኋላ በመስከረም ፱ ቀን ፲፱፻፷ ዓ.ም የኰሚኒቴው አማካሪ ሚኒስትርነታቸውን ለቀው መሰናበታቸውን አስታወቁ፡፡
መስየ ሁፉዌ ቧኚ የአይቦሪ ኰስት የመጀመሪያው ፕሬዚዳንት ሊሆኑ ይጠበቃሉ፡፡ እ.ኤ.አ በጥቅምት ፲፰ ቀን ፲፱፻፷ ዓ.ም ለብሔራዊው የሕግ ምክር ቤት የቀረበው የሕገ መንግሥቱ ረቂቅ ፍጹም የሆነ የሕግ አስፈጻሚነታቸውም ለመራጮቹ ብቻ እንደሚሆኑ ያደርጋቸዋል ተብሎ ይታመናል፡፡
የኤኮኖሚ ልማት አይቮሪ ኰስት በኤኮኖሚ ረገድ ከሌሎች የቀድሞው የፈረንሳይ ምዕራባዊ አፍሪካ ግዛቶች ሁሉ በጣም የተራመደች ሀገር ሆና ትቆጠራለች፡፡
የአልማዝ ደንጊያዎች ከየማዕድኖቹ እየተቆፈሩ እንደ መውጣታቸውም መጠን የወፋፍራም ዕንጨት ግንድ ሥራ ከሀገሩ ኢንዱስትሪ ዋናውን ክፍል የያዘ ነው፡፡
አይቮሪ ኰስት ለንግድ ወደ ውጨ የምትልከው ቡና ኰኰአና ወፋፍራም የዕንጨት ግንድ ሲሆን ወደ ሀገሯ የምታስገባው ደግሞ ሸቀጣሸቀጦችን የሥራንና መድኀኒቶችን ነው፡፡
ገንዘብ የአይቮሪ ኰስት ፍራንክ፡፡
ሃይማኖት አረመኔ እስላም ክርስቲያን፡፡
መከላከያ ሀገሪቱ ነጻነቷን ካገኘች ወዲህ የራሷን የመከላከያ ድርጅት በማደራጀት ላይ ትገኛለች፡፡
ቻድ
አቀማመጥ እንደ ኤ.አ ነሐሴ ፲ ቀን ፲፱፻፷ ዓ.ም ነፃነቷን ያወጀችው የቻድ ሬፑብሊክ በምሥራቅ ከሱዳን በምዕራብ ከኒዠር በሰሜን ከሊቢያ በደቡብ ከካሜሩንና ከመካከለኛው የአፍሪካ ሬፑብሊክ ጋር ትዋሰናለች፡፡
ስፋት 496.000 ስኩዌር ማይልስ፡፡
የሕዝብ ብዛት 2.450.000
ዋና ከተማ ፎር ላሜ ሌሎች ትልልቅ ከተሞች ሙንዱ ፎር አርሻምቦና አቤሽ ናቸው፡፡
የመንግሥቱ አስተዳደር ሬፑብሊክ፡፡
የቻድ ሬፑብሊክ ሕገ መንግሥቱን በድምዕፅ ብልጫ ያጸናው እ.ኤ.አ በመጋቢት ፴፩ ቀን ፲፱፻፶፱ ዓ.ም ነው፡፡ በሕዝብ ጠቅላላ ምርጫ ለአምስት ዓመት ጊዜ የተመረጠው የሕግ ምክር ቤት ብቻ ሕጋዊ ሥልጣኑን ሊያከናውን ይችላል፡፡
የሕግ ማስፈጸሙን ዋና ሥልጣን የያዘው በመጀመሪያ በሕግ ምክር ቤቱ ስብሰባ በመጠነኛ ድምፅ ብልጫ ተመርጦ በኋላም ከነሚኒስትሮቹ በዋናው የምክር ቤቱ ስብሰባ ከሦስት በሁለት እጅ የሚመረጠው ጠቅላይ ሚኒስትር ነው፡፡ ሰማንየ አምስት መቀመጫዎች ያሉበት የሕግ ምክር ቤት እ.ኤ.አ በመጋቢት ፴፩ ቀን ፲፱፻፶፱ ዓ.ም ተመረጠ፡፡
መሪ ፎራንሷ ቶምባልባዬ ፕሬዚዳንት፡፡
ቶምባልባዬ ዕድሜያቸው ፶ ዓመት ነው፡፡ እርሳቸውም ሀገራቸው በነሐሴ ፲፪ ቀን ፲፱፻፷ ዓ.ም ነጻነትዋን እንዳገኘች የቻድ ሬፑብሊክ ፕሬዚዳንት ሆኑ፡፡ የአፍሪካ ዲሞክራቲክ ራሊይ ቅርንጫፍ የሆነው የቻድ ፖፑላር ፓርቲ አባል ናቸው፡፡
መስየ ቶምባልባዬ የተወለዱት ቦዳያ በተባለ ስፍራ ሲሆን መጀመሪያ ነጋዴ በኋላም ያንድ ትምህርት ቤት ባለሥልጣን ነበሩ፡፡
እርሳቸውም ዩኒየን ዴሳንዲካ ኦቶኖም ዱቻድ የተባለው ፓርቲ የዱሮው ፕሬዚዳንት ነበሩ፡፡ እ.ኤ.አ በ፲፱፻፶፪ ዓ.ም ዳግመኛም ከ፲፱፻፶፯ እስከ ፲፱፻፶፱ ድረስ የግዛቱ አማካሪ ሁነው ነበር፡፡
ከ፯ እስከ ፲፱፻፶፯ ዓ.ም የታላቁ ምክር ቤት ም/ፕሬዚዳንት ነበሩ፡፡ ከ፲፱፻፶ ዓ.ም ጀምሮ የቻድ የሕግ ምክር ቤት አባል ሆነው ሲኖሩ በዚያው ዓመት በመጋቢት ፳፮ ቀን ጠቅላይ ሚኒስትርነቱ ተሰጣቸው፡፡
የኤኮኖሚ ልማት የሀገሩ ርጥበት ምንም የተወነ ቢሆን የሀገሪቱ ኤኮኖሚ በእርሻና በከብት ማርባት ላይ የተመሠረተ ነው፡፡
የገሩ ዋና ሀብት ጥጥ ነው፡፡ ከዚሁም ወደ ውጭ ከሚላከው ንግድ ጥጥ ከአራት ሦስት እጅ ይይዛል፡፡
ወደ ውጭ የሚላኩት ሎዝ ዓሣ ሥጋና ቆዳ ሲሆን ወደ አገር የሚገቡት ደግሞ መኪናዎች ሸቀጣሸቀጦች መድኀኒትና የእርሻ መሣሪያዎች ናቸው፡፡
ገንዘብ የቻድ ፍራንክ
ሃይማኖት እሰላም አረመኔና እንዲሁም ጥቂት ክርስቲያኖች ይገኙበታል፡፡
የቻድ ሬፑብሊክ የራሷን የመከላከያ ጦር ኀይል በማቋቋም ላይ ናት፡፡
የመካከኛው አፍሪካ ሬፑብሊክ፡፡
ጂዖግራፊያዊ አቀማመጥ እ.ኤ.አ ነሐሴ ፲፫ ቀን ፲፱፻፷ ዓ.ም ነፃነቷን ያወጀችው የመካከለኛው አፍሪካ ሬፑብሊክ በምሥራቅ ከሱዳን በምዕራብ ከካሜሩን በሰሜን ከቻድ በደቡብ በኩል ደግሞ ከሁለቱ ኮንጐች ጋር ትዋሰናለች፡፡
ስፋት 238.224 ስኩዌር ማይልስ፡፡
የሕዝብ ብዛት 1.130.000
ዋና ከተማ ባንጊ ሌሎች ትልልቅ ከተሞች ቤርቤራቲና ባምባሪ ናቸው፡፡
ቋንቋ ኦፊሲየል የፈረንሳይኛ ሌላም ልዩ ልዩ የነገድ ቋንቋ ይገኛል፡፡
የመንግሥቱ አስተዳደር ሬፑብሊክ፡፡
የመካከኛው አፍሪካ ሬፑብሊክ ሕገ መንግሥቱን በድምፅ ብልጫ ያጸናው እ.ኤ.አ በየካቲት ፱ ቀን ፲፱፻፶፱ ዓ.ም ነው፡፡
አምስት ዓመት ጊዜ በጠቅላላ የሕዝብ ምርጫ የሚመረጠው የሕግ ምክር ቤት ሕጋዊ ሥልጣን አለው፡፡ በመጀመሪያው ዙሪያ እጅግ ከፍ ባለ የድምፅ ብልጫ እንዲሁም በሁለተኛው ዙሪያ በመጠነኛ የድምፅ ብልጫ በሕግ ምክር ዙሪያ በመጠነኛ የድምፅ ብልጫ በሕግ ምክር ቤቱ ስብሰባ የሚመረጠው ጠቅላይ ሚኒስትር የሕግ ማስፈጸሙ ዋና ሥልጣን አለው የዳኝነትና የፍርድ ማስፈጸሚያው ክፍል ከቸግ ምክር ቤቱና ከመንግሥቱ የሕግ አስፈጻሚ ክፍል ፍጹም ነጻ ነው፡፡ ኀምሳ አባሎች የሚገኙበት የሕግ ምክር ቤቱ የተመረጠው እ.ኤ.አ በሚያዝያ ፭ ቀን ፲፱፻፶፱ ዓ.ም ነው፡፡
መሪ ዳቪድ ዳኰ ጠቅላይ ሚኒስትር ቪድ ዳኰ የመካከለኛው አፍረካ (ቀድሞ ዑባንግሻሪ የሚባለውና አሁን አፈረንሳይ ኰማኒቴ አባል) ሬፑብሊክ ጠቅላይ ሚኒስትር የሆኑት መስየ ባርቲሎሚ ቦጋንዳ የባሉት የአጐታቸው ልጅ በአይሮፕላን አደጋ ከሞቱ በኋላ በሚያዝያ ፴ ቀን ፲፱፻፶፱ ዓ.ም ነው፡፡
እርሳቸውም ዕድሜያቸው ፳፰ ዓመት ነው፡፡
ቀድሞ የአገር ግዛት የኤኮኖሚና የንግድ ሚኒስትር ነበሩ፡፡
በመስየ ቦጋንዳ ተመሥርቶ የፈረንሳይን ኰሙኒቴ (ኀብረት) የሚወደውና ፈረንሳይን የሚደግፈው የለዘብተኛው ፖለቲካ ፓርቲ የሆነውና በአስተዳደሩም ሥልጣን ላይ ያለው የሙቭማ ፑርለኤቮሉሲዮን ሶሲየል ዴል አፍሪክኖዋር የተባለው ወገን መሪ መስየ ዳኰ ናቸው፡፡
ከፖቲካ ፓርቲያቸው አንድ ወገን የሆነ ተነጥሎ በመውጣት ሊቆጣጠራቸው በሞከረ ጊዜ በጥቅምት ወር ፲፱፻፶፱ ዓ.ም መስየ ዳኰ በሕጋዊ ዐዋጅ መንግሥቱን አፈረሱት፡፡
ይኸውም ተነጣይና ሊቆጣጠራቸውም ያሰበው ወገን የሕጉን ምክር ቤት በመተላለፍ ሀገሩን በዐዋጅ ትእዛዝ ለማስተዳደር ሞክረዋል ሲል መስዬ ዳኰን ወንጅሎዋቸው በዚህም ላይ በተለይም በኤኮኖሚ ረገድ ምንም ዐይነት ደኀና ነገር አለመደረጉን በመግለጽ ይኸው ተነጣይ ወገን መንግሥቱንም ጨምሮ ወንጅሎት ነበር፡፡
የኤኮኖሚ ልማት የሀገሪቱ ዋና ኤኮኖሚ የተመሠረተው በእርሻ ላይ ነው፡፡
በዚሁም ረገድ ወደ ውጭ የሚላኩት ጥጥ፣ ቡና፣ ዕንጨት ሲሆኑ ወደ ሀገር የሚገቡት ደግሞ የእርሻ መኪናዎች ተሽከርካሪዎ ጨርቃ ጨርቅና መድኀኒቶች ናቸው፡፡ ገንዘብ የመካከለኛው አፍሪካ ፍራንክ፡፡
ሃይማኖት የሚበልጡት አረመኔዎች ሲሆኑ ጥቂት ክርስቲያኖች አሉ፡፡
መከላከያ ሀገሪቷ ነጻነቷን ካገኘች ወዲህ የራሷን መከላከያ በማደራጀት ላይ ነች፡፡
የኰንጐ ሬፑብሊክ (ብራዛቪል)፡፡
አቀማመጥ እ.ኤ.አ ነሐሴ  ፲፭ ቀን ፲፱፻፷ ዓ.ም ነፃነቷን ያኘችው የኰንጐ ሬፑብሊክ (ብራዛቪል) በምሥራቅ ከኮንጎ (ሊዎፖልድቪል) በምዕራብ ከጋቦንና ከአትላንቲክ በሰሜን ከመካከለኛው አፍሪካ ሬፑብሊክና ከካሜሩን በደቡብ ከአትላንቲክግ ከኰንጐ (ሊዎፖልድቪል) ጋር ትዋሰናለች፡፡
ስፋት 132.046 ስኩዌር ማይልስ፡፡
የሕዝብ ብዛት 760.000
ዋና ከተማ ብራዛቪል ሌሎች ትልልቅ ከተሞች ፖዋንት ንዋርና ሚንዱሊ፡፡
ቋንቋ ኦፊሲየል ቋንቋ ፈረንሳይኛ ሌሎች የነገድ ቋንቋዎችም ይገኛሉ፡፡
የመንግሥቱ አስተዳደር ሬፑብሊክ፡፡
የኰንጐ (ብራዛቪል) ሬፑብሊክ ሕገ መንግሥቱን በድምፅ ብልጫ ያፀናው እ.ኤ.አ የካቲት ፳፫ ቀን ፲፱፻፶፱ ዓ.ም ነው፡፡ ለአምስት ዓመት ጊዜ በሕዝብ ጠቅላላ ምርጫ የሚመረጠው የሕግ ምክር ቤት ሕጋዊውን ሥልጣን ይዞአል፡፡ የሕግ አስፈጻሚነቱ ዋና ሥልጣን የሚከናወነው በሕግ ምክር ቤቱ ስብሰባ በመጀመሪያው ዙሪያ እጅግ ከፍ ባለ ብዙ ድምፅ ብልጫ ወይም በሁለተኛው ዙሪያ መጠነኛ በሆነ ድምፅ ብልጫ በሚመረጠው ጠቅላይ ሚኒስትር ነው ስድሳ አንድ መቀመጫዎች ያሉት የሕግ ምክር ቤት የተመረጠው እ.ኤ.አ ሰኔ ፲፬ ቀን ፲፱፻፶፱ ዓ.ም ነው፡፡
መሪ የካንጎ ሬፑብሊክ (አሁን የፈረንሳይ ኰሙኒቴ አባል) ፕሬዚዳንት የሆኑት አባ ፉልቬር ዩሉ የሮማ ካቶሊካዊ ቄስ ናቸው፡፡ ከቤተ ክህነቱ ባለሥልጣኖች ፈቃድ ውጭ በመሆን ለምርጫ ውድድር በመቅረባቸውና በፖለቲካም ጉዳይ ተካፋይ በመሆናቸው በ፲፱፻፶፮ ዓ.ም የብራዛቭል አቡን ከተግባራቸው እንዲቋረጡ አድርገዋቸው ነበር፡፡
አፍሪካውያን ጥቅም ተከለካይ የሆነው አሁን በሥልጣን የሚገኘው ደሞክራቲክ ራሊ ለባለው ድርጅት ቅርንጫፍ የሆነውን ይህን ፓርቲያቸውን የመሠረቱት ራሳቸው ናቸው፡፡
አዲሶቹ የአፍሪካ አገሮች በሁለት ፓርቲ የሚተዳደረው መንግሥታዊ አገዛዝ አኳኋን ለፓርላሜንታሪ ዴሞክራሲ (ለሕግ ምክር ቤት) የተመቸ ጥሩ አስተዳደር ነው ይላሉ፡፡
የአንድ ነጋዴ ልጅ የሆኑት አባ ዩሉ ወጣ ብሎ በሚገኘው ሞምቡላ በተባለ ስፍራ ተወለዱ፡፡
ትምህርታቸውንም የተከታተሉት ብራዛቪል ውስጥ በአንድ የሚሲዮን ትምህርት ቤት ሲሆን በኋላም በአቅራቢያው የጋቦን ሀገር በአንድ ሴሚኔሪ (የመንገፈሳዊ) ት/ቤት ውስጥ ነው፡፡
እኤአ ባ፲፱፻፵፮ ዓ.ም ተመርቀው ከወጡ በኋላ በብራዛቪል ቄስ ሆኑ፡፡
የመጀመሪያውን የፖለቲካ ስብከታቸውን ያደረጉት ከዐሥር ዓመት በኋላ ሲሆን በፈረንሳይ ብሔራዊ ምክር ቤት የመካከለኛውን ካንጎ መቀመጫ ለማግኘት ባደረጉት ሙከራ ሁሉ ሳይችሉ ቀሩ፡፡
በኋላም በዚያው ዓመት በኀዳር ፲፰ ቀን የብራዛቪል ከንቲባ እንዲሆኑ ተመረጡ፡፡
በመጋቢት ወር ፲፱፻፶፯ ዓ.ም ለግዛቱ ምክር ቤት ተመርጠው ከንግቦት ፲፱፻፶፯ ዓ.ም እስከ ታህሥሣ ወር ፲፱፻፶፰ ዓ.ም ድረስ በመንግሥቱ ውስጥ በእርሻ ሚኒስትርነት ሲያገለግሉ ቆዩ፡፡
በታህሣሥ ፰ ቀን ፲፱፻፶፱ ዓ.ም ጠቅላይ ሚኒስትር ሆኑ፡፡
በሐምሌ ፬ ቀን ፲፱፻፶፱ ዓ.ም ራሳቸውን ጠቅላይ ሚኒስትር የፍርድና እንዲሁም የውጭ ጉዳይ ሚኒስር በማድረግ አዲስ መንግሥት አቋቋሙ፡፡
የጠቅላይ ሚኒስትነቱን ቦታ እንደያዙ በኀዳር ፳፩ ቀን ፲፱፻፶፱ ዓ.ም የሬፑብሊኩ ፕሬዚዳንት ሆኑ፡፡ ከዚያም በነሐሴ ፲፭ ቀን ፲፱፻፷ ዓ.ም የሀገሪቱን ነጻነት አወጁ፡፡
የኤኮኖሚ ልማት ለሀገሩ ኤክኖሚ የሚመች እርሻ ሲሆን ብዙ ጫካዎችም ይገኛሉ፡፡
ወደ ውጭ የሚላኩት ትምባሆ ቡና፣ ሙዝ፣ የእንጨት ግንድ ጥጥ ማሽላና አናናስ ሲሆን ወደ ሀገሩ የሚገቡት ደግሞ ተሽከርካሪዎች የእርሻ መሣሪያዎችና መድኀኒት ናቸው፡፡
ገንዘብ የካንጎ ፍራንክ፡፡
ሃይማኖት ክርስቲያንና አረመኔ ይበዛዋል፡፡
መከላከያ ሀገሪቷ ነጻነቷን ካገኘች ወዲህ የራሷን የመከላከያ ኀይል በማደራጀት ላይ ነች፡፡
ጋቦን
አቀማመጥ እ.ኤ.አ ነሐሴ ፲፯ ቀን ፲፱፻፰ ዓ.ም ነፃነቷን ያኘችው የጋቦን ሬፑብሊክ በምሥራቅ ከኮንጎ (ብራዛቪል) በምዕራብ ከአትላንቲክ በሰሜን ከካሜሩን በደቡብ ከአትላንቲክ ውቅያኖስ ጋር ትዋሰናለች፡፡
ስፋት 103.089 ስኩዌር ማይልስ፡፡
የሕዝብ ብዛት 403.000
ዋና ከተማ ሊቭርቪል ሌሎች ከተሞች ፓር ዣንቲና ማኮኩ፡፡
ቋንቋ ኦፊሲየል ፈረንሳይኛ ሌላም የነገድ ቋንቋዎች አሉ፡፡
የመንግሥቱ አስተዳደር ሬፑብሊክ
የጋቦን ሬፑብሊክ ሕገ መንግሥቱን በድምፅ ብልጫ ያጸናው እ.ኤ.አ በየካቲት ፲፱፻፶፱ ዓ.ም ነው፡፡ ሕጋዊውን ሥልጣን የያዘው ለአምስት ዓመት ጊዜ በሕዝብ ጠቅላላ ምርጫ የሚመረጠው የሕግ ምክር ቤት ነው፡፡ በሕግ ምክር ቤቱ ስብሰባ በመጀመሪያዎቹ ሁለት ዙሪያዎች የምርጫ ሥነ ሥርዐት ከፍ ባለ የድምፅ ብልጫ እንዲሁም በሦስተኛው ዙሪያ መጠነኛ በሆነ የድምፅ ብልጫ የሚመረጠው ጠቅላይ ሚኒስትር የሕግ አስፈጻሚነት ዋና ሥልጣን አለው፡፡ አርበ አባሎች የሚገኙበት ቀድሞ የግዛቱ ምክር ቤት በመሆን ባ፲፱፻፶፯ ዓ.ም ተመርጦ እንዲሁም ባ፲፱፻፶፰ ዓ.ም የሕግ ማውጫ ምክር ቤት ከሆነ በኋላ በየካቲት ፲፱ ቀን ፲፱፻፶፱ ዓ.ም ብሔራዊ የሕግ ምክር ቤት እንዲሆን ተደረገ፡፡
መሪ ሌኦን ምባ ጠቅላይ ሚኒስትር፡፡
ምስየ ምባ አሁን ካሉበት ደረጃ የደረሱት በመንግሥት የሲቪል አገልግሎት በማዕረግ እያደጉ ነው፡፡ የፖለቲካ ተግባራቸውን ከመጀመራቸው አስቀድሞ በጦር ሠራዊቱ ከሚሳሪያ ውስጥ በቅኝ አገዛዝ አስተዳደር እንዲሁም በጉምሩክ መሥሪያ ቤቶች አገልግለዋል፡፡ የተወለዱትም እ.ኤ.አ በየካቲት ፱ ቀን ፲፱፻፪ ዓ.ም በሊብርቪል ከተማ ሲሆን በቅድስት ማርያም ኰሌጅ በዚያው ከተማ ውስጥ ተምረው በ፲፱፻፶፮ ዓ.ም የሊብርቪል ከተማ ከንቲባ ሆኑ፡፡
እኤአ ባ፲፱፻፶፪ ዓ.ም የግዛቱ አማካሪ ይሆኑ ዘንድ “ጋቦኒዝ ዴሞክራቲክ ብሎክ” በተባለው የአፍሪካ ዴሞክራቲክ ራሊየ ትርንጫፍ ተመረጡ፡፡ ይኸውም ፓርቲ በፈረንሳይ የአፍሪካ ግዛቶች ዐሥራ ሁለት ፓርቲዎችን የሚያገናኝ ነው፡፡ አሁን መስየ ምባ የጋቦኒዝ ዴሞክራቲክ ብሎክ መሪ ናቸው፡፡ በ፲፱፻፶፮ ዓ.ም ከፈረንሳይ አገረ ገዥ ሥር ም/ጠቅላይ ሚኒስትር እንዲሆኑ ተመርጠው በሐምሌ ፳፮ ቀን ፲፱፻፶፰ ዓ.ም ጠቅላይ ሚኒስር ሆኑ፡፡
በጥቅምት ወር ፲፱፻፶፰ ዓ.ም ለግዜው ለተቋቋመው መንግሥት ጠቅላይ ሚኒስትር ሆነው እንደ ቆዩ በየካቲት ፲፱ ቀን ፲፱፻፶፱ ዓ.ም የሬፑብሊኩ ጠቅላይ ሚኒስትር ሆኑ፡፡ ባ፲፱፻፶፰ ዓ.ም ፈረንሳይ ለግዛቶቿ በመስከረም ወር በሰጠችው የሬፈረንዶመ ምርጫ ጋቦን በፈረንሳይ ኰሙኔቴ (ኀብረት) ውስጥ ነጻ መንግሥት ሆና መቅረትን መረጠች፡፡
የኤኮኖሚ ልማት ሀገሪቷ አብዛኛውን በጫካ የተሸፈነች ስለሆነች ጥሩ ጥሩና ልዩ ልዩ ዕንጨቶች ይገኙባታል፡፡ የማዕድን ሀብቷም የተስፋፋ ነው፡፡ ወደ ውጭ የሚላኩት እንጨት ጋዝ ሎዝና ወርቅ ሲሆኑ ወደ ሀገር የሚገቡት ደግሞ ልዩ ልዩ መኪናዎች ጨርቃጨርቅ መድኀኒቶችና ተሽከርካሪዎች ናቸው፡፡
ገንዘብ የጋቦን ፍራንክ፡፡
ሃይማኖት የሚበልጡት አረመኔዎች ሲሆኑ ጥቂት ክርስቲያኖች አሉ፡፡
መከላያ ጋቦን ነጻነቷን ካገኘች ወዲህ የራሷን መከላከያ ድርጅት በማቋቋም ላይ ነች፡፡
ሴኔጋል
አቀማመጥ ሴኔጋልንና ሱዳን (ቀድሞ የፈረንሳይ) አጣምሮ የነበረው "የማሊ ፌዴሬሽን" እ.ኤ.አ ሰኔ ፳ ቀን ፲፱፻፰ ዓ.ም ነጻነጹን አገኘ፡፡ ነገር ግን ከሁለት ወር በኋላ ነሐሴ ፳ ቀን ፲፱፻፰ ዓ.ም ሴኔጋል ከፌዴሬሽኑ በመነጠል የግል ነጻ መንግሥት ማቋቋሟን አስታወቀች፡፡ ከዚህም የተነሣ ሱዳን ስሟን በመለወጥ የማሊ ሬፑብሊክ ተብላ መጠራቷን እ.ኤ.አ መስከረም ፳፪ ቀን ፲፱፻፰ ዓ.ም አስታወቀች፡፡ ሴኔጋል በምሥራቅ ከማሊ ሬፑብሊክ በምዕራብ ከአትላንቲክ በሰሜን ከሞሪታኒያ በደቡብ ከጊኒ ሬፑብሊክ ከፖርቱጊዝ ጊንና ከጋምቢያ ጋር ትዋሰናለች፡፡
ስፋት 76.000 ስኩዌር ማይልስ፡፡
የሕዝብ ብዛት 2.300.000
ዋና ከተማ ዳካር ሌሎች ትልልቅ ከተሞች ሴን ሉዊና ቲዬስ ናቸው፡፡
ቋንቋ ኦፊሲየል ቋንቋ ፈረንሳይኛ ሌሎችም የነገድ ቋንቋዎች አሉ፡፡
የመንግሥቱ አስተዳደር ሬፑብሊክ፡፡ የሴኔጋል ሬፑብሊክ ሕገ መንግሥቱን በድምፅ ብልጫ ያጸናው እ.ኤ.አ በጥር ፳፬ ቀን ፲፱፻፶፱ ዓ.ም ነው፡፡ የሕግ ምክር ቤቱ ለአምስት ዓመት ጊዜ በሕዝብ ጠቅላላ ምርጫ የተመረጠ ሲሆን የሕግ ማውጣቱን ሥልጣን ይዞት ይገኛል፡፡ የመንግሥቱ ፕሬዚዳንት በምክር ቤት የከፍተኛ ድምፅ ብልጫ የተመረጠ ሲሆን የሕግ አስፈጻሚቱን ዋና ሥጠን በሙሉ ይዟል፡፡ ሰማንያ መቀመጫወች ያሉት የሕግ ምክር ቤት የተመረጠው እ.ኤ.አ መጋቢት ፳፪ ቀን ፲፱፻፶፱ ዓ.ም ነው፣፣
የሴኔጋል ሪፑብሊክ ከማሊ ፌዴሬሽን ከተነጠለች በኋላ እ.ኤ.አቆ ነሐሴ ፳፭ ቀን ፲፱፻፰ ዓ.ም በሕግ ምክር ቤቱ ፊት ቀርቦ የፀናው አዲሱ የሴኔጋል ሕገ መንግሥት የሕግ ምክር ቤቱ የብሔራዊው ምክር ቤት እንዲሆን መለወጡን ያስታውቃል፡፡ እንዲሁም የሬፑብሊኩን ፕሬዚዳንት የሀገሩ ዋና ያደርገዋል፡፡
ፕሬዚዳንት የሚመረጠው ለሰባት ዓመት ጊዜ ሲሆን እንደገናም ለመመረጥ የሚችለው የብሔራዊው ምክር ቤት የየአውራጃዎቹና የማዘጋጃ ቤቶቹ ባለሥልጣኖች በተወከሉበት በአንድ ታላቅ ጉባኤ ነው፡፡
(ሀ) የሀገሩ መሪ ሊዎፖልድ ሴዳር ሴንጐር ፕሬዚዳንት
የነበሩት አሁን ግን የሴኔጋል ሬፑብሊክ ፕሬዚዳንት የሆኑት ሚስተር ሴንጐር ሀገራቸው ሴኔጋል ከፌዴሬሽኑ እ.ኤ.አ ነሐሴ ፳ ቀን ፲፱፻፷ ዓ.ም መውጣቷን ከማስታወቋ በፊት የፌዴሬሽኑ የመጀመሪያው ፕሬዚዳንት ይሆኑ እንደ ነበር የተረጋገጠ ነው፡፡
ሚስተር ሴንጐርና ሚስተር ዲያ የፌዴሬሽነ ሥልጣን ከፍ ያለ ይሁን የሚለውን የሚስተር ሞዲባ ኬይታን ሐሳብ በመቃወም ይኸው ሥልጣን ለዘብ ያለ እንዲሆን ይፈልጉ ነበር፡፡ እ.ኤ.አ መስከረም ፮ ቀን ፲፱፻፷ ዓ.ም ሚስተር ሴንጐር የሴኄነጋል ሬፑብሊክ ፕሬዚዳንት ሆነው ተመረጡ፡፡
ዕድሜያቸው ፶፬ ዓመት የሆነው ሚስተር ሴንጐር የፈረንሳይን ባህል ጥሩ አድርገው የሚሆን በጣም የታወቁ ናቸው፡፡ እንደዚሁም የአፍሪካን ነጻነትና ኀብረት ከሚደግፉት ሰዎች አንደኛው ናቸው፡፡
ሚስተር ሴንጐር እ.ኤ.አ ጥቅምት ፱ ቀን ፲፱፻፮ ዓ.ም ዦል በሚባል ስፍራ ተወለዱ፡፡
ትምህርታቸውንም ያከናወኑት በፓሪስ ከተማ ሲሆን ከፖሪስ ዩኒቨርስቲ ከሶርቦን የከፍተኛውን ትምህርት ምስክር ወረቀት በማግኘት የመጀመሪያው ምዕራብ አፍሪካዊ ነበ፡፡ ከዚህም በኋላ አስተማሪ በመሆን በፓሪስ ከተማ ቆይተዋል፡፡
እኤአ በ፲፱፻፴፭ ዓ.ም በጀርመኖች ተይዘው ታስረው በነበሩበት ጊዜ እስረኞቹ ሁሉ አንድ ላይ በመሆን የመቃወም ንቅናቄ እንዲያደርጉ ብዙ ረድተዋል፡፡
ከዚህም ቀጥለው ከፈረንሳዮች ጋር በመተባበር ይህንኑ የመቃወም ተግባራቸውን ቀጠሉ፡፡
በሁተኛው የዓለም ጦርነት መጨረሻ ላይ የሴኔጋል እንደራሴ በመሆን በፓሪስ ለሚገኘው የፈረንሳይ ምክር ቤት አባል እንዲሆኑ ተመረጡ፡፡
እኤአ ከ፲፱፻፵፮ ዓ.ም ጀምሮ እስከ ፲፱፻፶፱ ዓ.ም ድረስ በፈረንሳይ ውጥን ምክር ቤት የሴኔጋል እንደራሴ ሆነው ሠርተዋል፡፡
እኤአ በ፲፱፵፰ ዓ.ም የሶሺያሊስትን ፓርቱለቅቀው "የሴኔጋሊዝ ደሞክራቲክ ብሎክ" የሚባለውን ፓርቲያቸውን አቋቋሙ፡፡ ይኸው ፓርቲያቸው በኋላ የሴኔጋል ፕሮግሬሲስት ዩኒዬን በመባል እኤአ በመጋቢት ወር ፲፱፻፶፱ ዓ.ም የአፍሪካ ፌዴሪሽን ፓርቲ ቅርንጫፍ ሆነ፡፡
በዚህም አኳኋን ሚስተር ሴንጐር አሁን የፓርቲው ዋና ጸሐፊ ናቸው፡፡ ይኸው የቀኝ ክፍል ዝንባሌ ያለው ፓርቱ በሴኔጋል ዋናው ፓርቲ ነው፡፡
በሚስተር ኤድጋር ፎር ይመራ በነበረው የፈረንሳይ ካቢኔት ውስጥ ከየካቲት ፲፱፻፶፭ ዓ.ም ጀምሮ እስከ ጥር ፳፬ ቀን ፲፱፻፶፮ ዓ.ም ድረስ ሠርተዋል፡፡ እንደ ኤውሮፓ አቆጣጠር በ፲፱፻፶፯ ዓ.ም በፈረንሳይ ምዕራብ አፍሪካ የከፍተኛው ምክር ቤት አባል በመሆን ቆይተው በዚያው ዓመት የሴኔጋል የብሔራዊ አማካሪ ሆኑ፡፡
ከዚህም ከንቲባ አንድ ዓመት ቀደም ብለው የቲዬስ ከተማ ከንቲባ ነበሩ፡፡
(ለ) የመንግሥቱ መሪ ማማዱ ዲያ ጠቅላይ ማኒስትር፡፡
መስየ ዲያ የሴኔጋል ሬፑብሊክ ጠቅላይ ሚኒስትር የውጭ ጉዳይ ሚኒስትርና ከፈረንሳይ ኰሙኒቴ ጋር ስላለው ግንኙነት ሚኒስትር ናቸው፡፡ የሴኔጋሉ ፕሬዚዳንት መስየ ሊዎፖልድ ሴንጐር ስለ አፍሪካ አንድነት ያላቸውን ጥረት ሁሉ አጥብቀው ይደግፉላቸዋል፡፡ ለጥቂት ጊዜ የኖረው የማሊ ፌዴሬሽን አቋቋሚ ከነበሩት ወገኖች አንደኛው እንደ መሆናቸው ሁሉ የፌዴሬሽኑም ም/ፕሬዚዳንት ነበሩ፡፡ መስየ ዲያ እ.ኤ.አ በሐምሌ ፲፰ ቀን ፲፱፻፲ ዓ.ም ኩምቦሌ በተባለ ስፍራ ተወለዱ፡፡ ዳካር በሚገኘው የዊሊያም ፖንቲ ትምህርት ቤት ሲማሩ ቆይተው (አርትስ) ከሥነ ጥበብ ክፍል ተመርቀው ከወጡ በኋላ በመምህርነት ይሠሩ ነበር፡፡
እኤአ በ፲፱፻፵፮ ዓ.ም የሴኔጋል ጠቅላይ አማካሪ ሆኑ፡፡ ካ፲፱፻፵፮ እስከ ፲፱፻፶፯ ዓ.ም ድረስ የፈረንሳይ ምዕራብ አፍሪካ ዋና አማካሪ ሆኑ፡፡ ከ፲፱፻፵፰ ዓ.ም እስከ ፲፱፻፶፮ ዓ.ም በፈረንሳይ ሬፑብሊክ ምክር ቤት (ካውንስል) የሴኔጋል ሕዝብ እንደራሴ ሆነው በፈረንሳይ ብሔራዊ የሕግ ምክር ፄበት እንዲቀመጡ ተመረጡ፡፡ በዚያው ዓመት በኀዳር ወር የዱዩርቤል ከተማ ከንቲባ እንዲሆኑ ተመረጡ፡፡ በ፲፱፻፶፯ ዓ.ም ቀየግዛቱ አማካሪ ሆነው ተሾሙ፡፡ በሴኔጋል መንግሥት ከፈረንሳዊው አገረ ገዢ ሥር በግንቦት ወር ፲፱፻፶፯ ዓ.ም ም/ጠቅላይ ሚኒስትር ሆኑ፡፡ ከዚያም በነሐሴ ወር  ፲፱፻፶፰ ዓ.ም ጠቅላይ ሚኒስትር የኤኮኖሚና የኢንተርናሽናል ግንኙቶች ሚኒስትር እንዲሆኑ ተመረጡ፡፡
በመጋቢት ፳፪ ቀን ፲፱፻፶፱ ዓ.ም የሴኔጋል ሕግ ምክር ቤት አባል ሆነው ተመረጡ፡፡ በሚያዝያ ፬ ቀን ፲፱፻፶፱ ዓ.ም ወደ አፍሪካዊ ፌዴራሊስት ፓርቲነት የተዛወረው የሴኔጋል የመሻሻል ኀብረት ቀኝ ወገን (ራይት ዋንግ ሴኔጋሊዝ ፕሮግሬሲቭ ዩኒየን) ፓርቲ መሪ ናቸው፡፡
የኤኮኖሚ ልማት የሀገሪቱ ኤኮኖሚ የተመሠረተው በእርሻ ላይ ስለሆነ ብዙ የሎዝ ዘይት ተክሎችን ታበቅላለች ወደ ውጭ የሚላኩት ሎዝ የሎዝ ዘይት ማሽላ፣ ሩዝ፣ ጥጥ፣ ሲሆን ወደ አገር የሚገቡት ድግሞ የእርሻ መኪናዎች ተሽከርካሪዎች መድኀኒትና ጨርቃጨርቅ ናቸው፡፡
ገንዘብ የሴኔጋል ፍራንክ
ሃይማኖት አብዛኛው እስላም ጥቂት ክርስቲያንና አረመኔ፡፡
መከላከያ ሴኔጋል ነጻነቷን ካገኘች ወዲህ የራሷን የመከላከያ ኀይል በማደራጀት ላይ ነች፡፡
የማሊ ሬፑብሊክ፡፡
ጂዖግራፊያዊ አቀማመጥ ሴኔጋልንና ሱዳንን (ቀድሞ የፈረንሳይ) አጣምኀሮ የነበረው "የማሊ ፌዴሬሽን" እ.ኤ.አ ሰኔ ፳ ቀን ፲፱፻፷ ዓ.ም ነጻነቱን አገኘ፡፡ ነገር ግን ከሁለት ወር በኋላ ነሐሴ ፳ ቀን ፲፱፻፷ ዓ.ም ሴኔጋል ከፌደሬሽኑ መነጠል የግል ነጻ መንግስት ማቋቋሟን አስታወቀች በዚህም የተነሣ ሱዳን ስሟን በመለወጥ የማሊ ሬፑብሊክ ተብላ መጠራቱን እ.ኤ.አ መስከረም ፳፪ ቀን ፲፱፻፷ ዓ.ም አስታወቀች፡፡ የማሊ ሬፑብሊክ በምሥራቅ ከኒዤር በምዕራብ ከሞሪታኒና ከሴኔጋል በሰሜን ከአልዤሪ በደቡብ ከጊኒ ከላይኛው ቮልታና ከአይቮሪ ኰስት ጋራ ትዋሰናለች፡፡
ስፋት 464.865 ስኩዌር ማይልስ፡፡
የሕዝብ ብዛት 3.700.000
ዋና ከተማ ባማኰ ሌሎች ጋዎና ካይ ናቸው፡፡
ቋንቋ ኦፊሲየል ቋንቋ ፈረንሳይኛ፡፡
የመንግሥቱ አስተደደር ሬፑብሊክ፡፡
የማሊ ሬፑብሊክ (ዱሮ የፈረንሳይ ሱዳን የነበረው) ሕገ መንግሥቱን በድምፅ ብልጫ ያጸናው እ.ኤ.አ በጥር ፳፫ ቀን ፲፱፻፶፱ ዓ.ም ነው፡፡ በጠቅላላ የሕዝብ ምርጫ በአንድ ጊዜ ዙሪያ አመራረጥ ተከናውኖ ለአምስት ዓመት የተመረጠወ የሕግ ምክር ቤት የሕግ ማውጣቱ ሥልጣን አለው፡፡ የመንግሥቱ ፕሮዚዳንት በሕግ ምክር ቤቱ ፕሬዚዳንት ተመርጦ የሚሾም ሲሆን እሱም የሕግ ማስፈጸሚያ ሥልጣንን በሙሉ የያዘ ነው፡፡ የዳኝነትና የፍርድ አስፈጻሚው ክፍል ነጻነቱ በሕገ መንግሥት ተለይቶ የታወቀለት ነው፡፡ ሰማንያ መቀመጫዎች የሚገኙበት የሕግ ምክር ቤቱ የተመረጠው እንደ ኤውሮፓ አቆጣጠር በመጋቢት ፰ ቀን ፲፱፻፶፱ ዓ.ም ነው፡፡
መሪ ሞዲቦ ኬይታ ፕሬዚዴንትና ጠቅላይ ሚኒስትር፡፡
የማሊ ሬፑብሊክ ጠቅላይ ሚኒስትርና ፕሬዚዳንት የሆኑት ሞዲቦ ኬይታ ዕድሜው አጭር የነበረው የማሊ ፌዴሬሽን እ.ኤ.አ ነሐሴ ፳ ቀን ፲፱፻፷ ዓ.ም በፈረሰበት ጊዜ በታሪኩ ውስጥ ቀነበሩት ሱዳንና ሴኔጋል ከተዋሐዱ በኋላ ነበር፡፡ በሁለቱ ሀገሮች መካከል ያለው የፖለቲካ መሥመር ልዩነትን በመያዝ ችግር ላይ ሲወድቅ ሴኔጋሎች ከፌዴሬሽኑ ተነጠሉ፡፡ ሲኔጋሎች እንደሚሉት የፌዴሬሽኑ ጠቅላይ ሚኒስትር ሚስተር ኬይታ “አስቸኳይ የጸጥታ ጥበቃን ዐዋጅ በሀገሩ አውጀው የሴኔጋሉን ጠቅላይ ሚኒስትር ማሙዱ ዲያን ከፌዴራሉ የመከላከያ ሚኒስትረታቸው በሻሩዋቸው ጊዜ የሀገሩ መንግሥት ለመገልበጥ መሞከራቸው ነበር ይባላል፡፡ በሴኔጋልና በሱዳን መሪዎች መካከል የተነሣው ግጭት ሚስተር ኬይታ እንደሚፈልጉት ሁሉ ፌዴሬሽኑ ጠንካራ የሆነ ማዕከላዊ መንግሥት እንዲኖረው በሚለው ወይም የሴኔጋል መሪዎች መስየ ሊዎፖልድ ሲንጐርና መስየ ዲያ እደሚሹት ለቀቅ ባለ ሁኔታ በመጠኑ የተያያዘ ፌዴሬሽን እንዲሆን በሚል ረገድ ነበር፡፡ ከፌዴሬሽኑ መፍረስ የነሣ እ.ኤ.አ መስከረም ፳፪ ቀን ፲፱፻፰ ዓ.ም የሱዳን ሬፑብሊክ የማሊ ረፑብሊክ ተብሎ እንደ ገና ተሰየመ፡፡ ሚስተር ኬይታ እ.ኤ.አ ባ፲፱፻፲፭ ዓ.ም ባማኮ ከተማ ተወለዱ፡፡ በ፳፩ ዓመታቸው መምህር ሆኑ፡፡ ስለ ውስጥ ነጻነት በተቋቋመው የአፍሪካ ዴሞክራቲክ ራሊይ ድርጅት ከመጀመሪያዎቹ አባሎች አንደኛው ሲሆኑ እ.ኤ.አ ባ፲፱፻፵፯ ዓ.ም በሱዳን ውስጥ የዚሁ ቅርንጫፍ የሆነው የግራ ወገን የሱዳኔዝ ኀብረት ጠቅላይ ጸሓፊ ነበሩ፡፡ ይህም በኋላ የአፍሪካ ፌዴራሲዮን ፓርቲ ሆነ፡፡
የኤኮኖሚ ልማት ሀገሩ በሰሜን በኩል ደረቅና ምድረ በዳ ሲሆን በደቡብ በኩል ደግሞ ለምለምነት ያለው ነው፡፡ በኒዜር ወንዝ ላይ የተሠራው የሳንሳን ዲግ ግድብ ለመስኖ ሥራ ይጠቅማል፡፡ ወደ ውጭ የሚላኩት ጥጥ፣ ሎዝ፣ ዕንጨት፣ ማሽላ፣ ሩዝ ሲሆኑ ወደ አገር የሚገቡት ደግሞ የእርሻ መኪናዎች ተሽከርካሪወች ሸቀጣሸቀጦች ናቸው፡፡
ገንዘብ የማሊ ፍራንክ፡፡
ሃይማኖት እስላም አረመኔና ክርስቲያን፡፡
መከላያ የማሊ ሬፑብሊክ ነጻነቷን ካገኘች ወዲህ የራሷን የመከላከያ ኀይል በማደራጀት ላይ ነች፡፡
ናይጄሪያ
ጂዖግራፊያዊ አቀማመጥ የናይጄሪያ ሀገር ነጻነቱን እንደ ኤውሮፓ አቆጣጠር ጥቅምት  ፲፱፻፷ ዓ.ም ተጐናፀፈ፡፡ ይህ የምዕራባዊ አፍሪካ ሀገር አዋሳኞቹ በሰሜን ኒዤርና ቻድ በምሥራቅ የእንግሊዝ ካሜሩንና የካሜሩን ሬፑብሊክ በምዕራብ ዳሆሚ በደቡብ የአትላንቲክ ውቅያኖስ ናቸው፡፡
ስፋት339.169 ስኩዌር ማይልስ፡፡
የሕዝብ ብዛት 36.000.000
ዋናው ከተማ የፌዴራሉ ዋና ከተማ ሌጐስ ሌሎች ትልልቅ ከተሞች ኢባዳን ካኖ የፖርት ሀርኰርት ወደብ ካዱና ኦግቦሞሽ አይዎ ኢኑጉ ሶኮቶ፡፡
ቋንቋ ከልዩ ልዩ የነገድ ቋንቋዎች ሌላ ዐረብኛና እንግሊዝኛ ዋናዎቹ ናቸው፡፡ ኦፊሲዬል እንግሊዝኛ ነው፡፡
የመንግሥቱ አስተዳደር ሦስት ክፍለ ግዛቶችን የያዘው የናይጄሪያ ፌዴሬሽን የእንግሊዝ የኮመንዌልዝ አገሮች ማኀበር አባል ነው፡፡ እ.ኤ.አ ጥቅምት ፩ ፲፱፻፶፬ ዓ.ም የሰሜኑን የምሥራቁንና የምዕራቡን ክፍለ ግዛቶች በማገናኘት የፌዴሬሽን አስተዳደር ተጀመረ፡፡ እያንዳንዱ ክፍለ ግዛት የራሱ አስተዳደር ገዢና ጠቅላይ ሚኒስትር አለው፡፡ በዋናው ከተማ በሌጎስ ያለው የፌዴራሉ መንግሥት የፌዴራሉን ሥልጣንና አስተዳደር የሚያካሄደው በጠቅላይ ገዢውና በጠቅላየ ሚኒስትሩ የበላይነት ነው፡፡
የፌዴራሉ የሕግ ማውጫ ምክር ቤት ሁለት ክፍሎች አሉት፡፡ እነዚሁም የሕግ መምሪያና የሕግ መወሰኛ ምክር ቤቶች ናቸው፡፡ ቁጥራቸው ፫፻፲፪ የሆኑት የሕዝብ እንደራሴዎች በምሥራቁና በምዕራቡ አውራጃዎች የሚመረጡት በጠቅላላና በሁሉም ጾታ በሚደረግ ምርጫ ሲሆን በሰሜኑ አውራጃ ግን መራጮቹ ወንዶች ብቻ ናቸው፡፡ ያንዳንዱ አውራጃ የሕዝብ እንደራሴ ቁጥር ብዛቱ የሚወሰነው እንደ አውራጃው የሕዝብ ብዛት ነው፡፡ በዚህም አኳኋን የሰሜኑ ፻፸፬ የምሥራቁ ፸፫ የምዕራቡ ፷፪ እንደዚሁም የሌጎስ የፌዴራሉ ግዛት ሦስት እንደራሴዎችን ይልካሉ፡፡
የሕግ መወሰኛው ምክር ቤት አባሎች በያውራጃው የሕግ ምክር ቤት አባሎች የሚመረጡ ከያንዳንዱ አውራጃ ቁጥራቸው ፲፪ የሆኑ አባሎች ይገኙበታል፡፡ እንደዚሁም ከዋናው ከተማ አራት አባሎችና በጠቅላይ ገዢውም የሚሾሙ ልዩ አባሎች ይገኙበታል፡፡ የሕግ መወሰኛው የማሻሻያ ወይም የማዘግያ ሥልጣን አለው፡፡ የእንግሊዝ ንግሥት የናይጄሪያም ንግሥት እንደ መሆናቸው መጠን ጠቅላየ ገዢው የሚሾመው በንግሥቲቷ ነው፡፡ የፌዴራሉ ጠቅላየ ሚኒስትር የመንግሥቱ መሪ በመሆን የራሱን ፓርቲ እንዲሁም የናይጄሪያንና የካሜሩንን የብሔራዊ ምክር ቤት ፓርቲ ይመራል የናይጄሪያ ካቢኔት የሚኒስትሮቹ ምክር ቤት ነው፡፡
-- የሀገሩ ዋና ንናሜዲ አዚኪዌ ጠቅላይ አገረ ገዥ፡፡
እኤአ ኀዳር ፲፭ ቀን ፲፱፻፷ ዓ.ም የናይጄርያ ፌዴሬሽን ጠቅላይ አገረ ገዥ የሆኑት ዶክተር ንናሜዲ አዚኪዌ አስቀድሞ የናይጄሪያ የሕግ መወሰኛው ምክር ቤት ፕሬዚዳንት ነበሩ፡፡ ከዚያም በፊት የምሥራቅ ናይጄሪያ ጠቅላይ ሚኒስትርና የናይጄሪያና የካሜሩንስ ብሔራዊ ምክር ቤት ለተባለው ፓርቲ በዚያ ክፍለ ግዛት በአስተዳደሩ ሥልጣን ለሚገኘው የፖለቲካ ክፍል መሪ ነበሩ፡፡
በመላው ሕዝብ ዘንድ “ዚክ” በመባል የታወቁት ዶክተር አዚኪዌ በሰሜን ናይጄርያ ከአንድ የመንግሥት ሠራተኛ (ጸሐፊ) እ.ኤ.አ በ፲፱፻፬ ዓ.ም ተወለዱ፡፡ በሀገሩ በነበረው የሜቶዲስት ሚሲዮን ት/ቤት ይማሩ በነበረ ጊዜ ንቁና ብልኀ ተማሪ እንደመሆናቸው ሁሉ በኋላም አባታቸው በችግር ካጠራቀሙት ገንዘብ ውስጥ ተከፍሎ ሊማሩ ወደ ዩናይትድ እስቴትስ (አሜሪካ) ሄዱ፡፡ በአሜሪካንም ሀገር ችግርን በታላቅ ተጋድሎ የገጠሙ በመሆናቸው ድኽነትና ብቸኝነት ክፉኛ አይለውባቸው ነበር፡፡ ግን የኰሌጅ ትምህርታቸውን ሒሳብ እየከፈሉ የተማሩት ራሳቸው ብዙ ልዩ ልዩ የሞያ ሥራዎችን በማከናወን ነበር፡፡ ከዘጠኝ ዓመት በኋላ ሁለት የታላቅነትን ማዕረጎች በሊንከልንና በፔንሰሊቬንያ ዩኒቨርስቲወች ተቀዳጁ፡፡ እነዚህም ማዕረጎች ማስተር ኦፍ አርትስና (በፍልስፍና) ማስተር ኦፍ ሳይንስ (በአንትሮፖሎጂ ማለት ስለ ሰው ዘር በሚደረገው ጥናት) ነበሩ፡፡ ከዚያም በሊንከልን ዩኒቨርስቲ በፖለቲካዊ ሳይንስ መምህር ሆነው ነበር፡፡
እኤአ በ፲፱፻፴፬ ዓ.ም ወደ አፍሪካ ሲመለሱ እግረ መንገዳዡን ያንጊዜ ጐልድ ኰስት ይባል በነበረው በጋና ሀገር ደርሰው ሦስት ዓመት ሙሉ በቆዩበት ዘመን ሁሉ የጋዜጠኝነትና የፖለቲካዊ ልምምድ (ኤክስፔሪየንስ) በመቃረም ወደ ፊት የናሽናሊስት (የሀገር ወዳድነትን) እርምጃቸውን ለማስፋፋት ባላቸው ውጥን እንዲረዳቸወ በማለት ነበር፡፡ ወደ ናይጄርያመ እንደ ተመለሱ በናሽናሊስት ንቅናቄ ከታወቁት ሰዎች አንደኛው ሆኑ፡፡ በሌጎስ ከተማ እየታተመ ከሚወጣው “ዌስት አፍሪካን ፓይለት” ከተባለው ጋዜጣ ጋር አያሌ ጋዜጦችን አከተትለው በመሥራት የቅኚ አገዛዝን በብርቱ በመቃወም ፖለቲካቸውን ያጣድፉ ነበር፡፡
እኤአ በ፲፱፻፵፬ ዓ.ም የናይጄርያና የካሜሩንስ ብሔራዊው ምክር ቤት በተቋቋመ ጊዜ የሕዝባቸው ተወዳጅና ልዩ ዓላማ የሆኑት “ዚክ” ዋናው ጸሐፊ ሆኑ፡፡ ከሁለት ዓመት በኋላ በንግግር ዐዋቂነታቸውና በአደራጅታቸውም የመጀመሪያው የሆኑት እኒህ ሰው የዚህ ድርጅት ፕሬዚዳንቱ ሆኑ፡፡ እርሳቸውም የጥንቱ የመካከለኛው (ሴንትራል) ሕግ ምክር ቤትና በምዕራብ ክፍለ ግዛትም ውስጥ በሕግ ምክር ቤቱ የተቃዋሚው ወገን መሪ ነበሩ፡፡
እኤአ በ፲፱፻፶፫ ዓ.ም በምሥራቅ ክፍለ ግዛት ምክር ቤት ውስጥ የርሳቸው ወገን የሆነው ፓርቲ ከጠቅላላው ዘጠና ሰባት መቀመጫዎች ሰባ ሁለቱን አሸንፎ በማግኘቱ ዶክተር አዚኪዌ የመንግሥቱ መሪና የሀገር ግዛት ሚኒስትር ሆኑ፡፡ የ፲፱፻፶፬ ዓ.ም ሕገ መንግሥት በሥራ ላየ እንዲውል በተደረገ ጊዜ የምሥራቅ ናይጄሪያ ጠቅላየ ሚኒስትር ሆኑ፡፡ ጠቅላይ ሚኒስትር ሆነውም ታላቅ የትምህርት ፕሮግራሞችን በመዘርጋታቸውና በናይጄርያ ለመጀመሪያ ጊዜ የሕዝብ ጠቅላላ ምርጫ እንደሚከናወን አደረጉ፡፡ ከዚያመ የአስተዳደሩን ሥነ ሥርዐት እንደ ገና አደራጅተው በሕግ ምክር ቤቱ ሁለተኛው ክፍል የተባለውን የባላባቶችን ምክር ቤት አቋቋሙ፡፡
ዶክተር አዚኪዌ ስለ አፍሪካና ስለ ናይጄርያ የናሽናሊዝምና የኤኮኖሚ ሁኔታዎች ብዙ መጻሕፍትን የጻፉ ደራሲ ናቸው፡፡ ቅኔዎችን ይጽፋሉ ክላሲክ ሙዚቃወችን እንደ መውደዳቸውም መጠን ሦስት ወንዶች ልጆችና አንዲት ልጀገረድ የወለዱት እኒህ ሰው ራሳቸውን በፍጹም ለቤተሰብ ያዋሉ ሰው ናቸው፡፡
ናይጄርያ ጠንካራና ኀብረት ያላት አንድ ሀገር እንድትሆን አጥብቀው የሚሠሩ ታላቅ ሰው ናቸው፡፡
ለ. የመንግሥቱ መሪ ሰር አቡበከር ታፉዋ ባሌዋ የፌዴራል ጠቅላይ ሚኒስትር፡፡
የፌዴራሉ ጠቅላይ ሚኒስትር እ.ኤ.አ ፲፱፻፲፪ ዓ.ም ካንድ ሚኒስትር እ.ኤ.አቆ. ፲፱፻፲፪ ዓ.ም ካንድ የወረዳ ገዢ ተወለዱ፡፡ ተወልደው ካደጉበት በሰሜን ናይጄሪያ ታፋዋ ባሌዋ ከምትባል መንገደር የመጀመሪያ ደረጃ ትምህርታቸውን ጨርሰው በኋላ ከካትሲና ኰሌጅ አስተማሪ በመሆን ተመርቀው ወጡ፡፡
የፖቲካ መንፈሳቸው የተነቃቃው በለንደን ዩኒቨርስቲ ትምህርታቸውን በሚቀጥሉበት ጊዜ ነበር፡፡ እ.ኤ.አ ባ፲፱፻፵፮ ዓ.ም ወደ ናይጄሪያ በመመለስና የሰሜናዊው ሕዝብ ኮንግሬስ ፓርቲ ዋና በመሆን የፖቲካ ሥራቸውን ጀመሩ፡፡ የሆውሳን ሕዝብ በሚመሩት በሀብታሞቹ በፉላኒ መሪዎች አንጻር ሚስተር ባሌዋ ምንም አልነበሩም፡፡ ነገር ግን ወዲያው በሕዝብ ዘንድ እየተወደዱ ሄዱ፡፡
እኤአ ባ፲፱፻፵፰ ዓ.ም በፌዴራሉ ምክር ቤት በማገኘት ለንደን በተደረገው የኮመንዌልዝ የፓርላሜንት ስብሰባ ተካፋይ ሆነዋል፡፡
ሰር አቡባከር የመጀመሪያውን የሚኒስትርነት ማዕረግ ያገኙት እ.ኤ.አ. ባ፲፱፻፶፪ ዓ.ም በመጀመሪያው የናይጄሪያው የሚኒስትሮች ምክር ቤት የሥራ ሚንስትር ሆነው በተሾሙ ጊዜ ነበር፡፡
በሕግ መምሪያው ምክር ቤት የሰሜናዊው ሕዝብ ኮንግሬስ ፓርቲ መሪ ነበሩ፡፡ እ.ኤ.አ ፲፱፻፶፯ ዓ.ም የትራንስፖርት ሚኒስትር በመሆን ሦስት ዓመት ካገለገሉ በኋላ የመጀመሪያው የናይጄሪያ ጠቅላይ ሚኒስትር ሆኑ፡፡
በጥቅምት ወር ፲፱፻፰ ዓ.ም በነጻነቱ ጊዜ የሰሜናዊውን ሕዝብ ኮንግሬስ ፓርቲ አሁን ጠቅላይ ገዢ በሆኑት በዶክተር ንናሜዲ አዚኪዌ የሚመራውን የናይጄሪያውያንና የካሜሩንስን ብሔራዊ ፓርቲ በማጠቃለል መንግሥታቸው አስተባብሮት ነበር፡፡
ሰር አቡባከር ሃይኖታዊ እስላም ዋና የፖለቲካ አዋቂና አስታራቂም ናቸው፡፡ በፖለቲካቸውም ምዕራብን የሚደግፉ ሲመስሉ ባን በኩል ደግሞ የፍዴራሉ መንግሥት በማንኛውም የፖለቲካና የኀይል ዝንባሌ ውስጥ አይገባም ሲሉ ተግንረዋል፡፡
በግንቦት ፲፱፻፰ ዓ.ም ለመጨረሻው የናይጄሪያ ነጻነት ጉዳይ በተደረገው ስብሰባ ላይ ለንደን በመገኘት ከንግሥቲቷ ታላቅ የኒሻን ሽልማት ተቀብለዋል፡፡
የኤኮኖሚ ልማት ናይጄሪያ አብዛኛውን የእርሻ ሀገር ነው፡፡ ወደ ውጭ የሚላኩት ከዋናዎቹ የንግድ ሀብቶች ውስጥ ኮኮአ የቀንድ ከብት ወፋፍራም የዕንጨት ግንድና ቆዳዎች የዘንባባ ዘይት ሲሆን የቤንዚን ዘይትም ይወጣል፡፡
የማዕድን ሀብቶች ወደ ውጭ የሚላኩት ኰሉምባይት (በዓለም ከመቶ ዘጠና አምስቱን እጅ በማበርከት) ጥሬ ቆርቆሮና የድንጋይ ከሰል ሲሆን እንዲሁም ደግሞ ከውጭ የሚገባው ንግድ ጨርቃ ጨርቅ የሥራ መኪናዎች ብረታ ብረትና አንጡራ ብረት ሸቀጣ ሸቀጥ የንግድ ተሽከርካሪዎች ትምባሆ የነዳጅ ዘይት ውጤቶችና መድኃኒቶች ናቸው፡፡ በኢንዱስትሪም ረገድ ናይጄሪያ መልካም እርምጃ አድርጋለች፡፡
የናይጄሪያ ኤኮኖሚያዊ እርምጃ ከቀሩት የአፍሪካ ሀገሮች በሀብት የበለጸገ አድርጎታል፡፡ ጠቅላላ የሀገሩ ገቢ ገንዘብ በአፍሪካ በጣም ከፍ ያለ ሲሆን የደቡብ አፍሪካ ብቻ ይበልጠዋል፡፡
ገንዘብ የናይጄሪያ ፓውንድ፡፡
ሃይማኖት ብዙ እስላም ክርስቲያንና አረመኔ ምንም እንኳ እስከ ቅርብ ጊዜ በእንግሊዝ ሥር ስትተዳደር ብትቆይም ናይጄሪያ የራሷ ወታደራዊ ድርጅት አላት፡፡
እኤአ በሚያዝያ ወር ፲፱፻፶፰ ዓ.ም ቀድሞ የምዕራብ አፍሪካ ጠረፍ ጠባቂ ኀይል ይባል የበረውንና በኋላም ሮያል ናይጄሪያን ሚሊታሪ ፎርሰስ የባሉትን የጦር ኀይሎች በኀላፊነቱ ሥር ለማድረግ የፌዴሬሽኑ መንግሥት ተረከበው፡፡
ባሁኑ ጊዜ በጦር ኃይሎች ውስጥ የሚገኙት ኩይንስ (የንግሥቲቱ) ሬጅሜንት ተብሎ አምስት የሻለቃ ጦር ያለበት አንድ ክፍለ ጦር የቃፊር ጓድ አንድ የመሐንዲስ ጓድ እንዲሁም አንድ የሲግናል ክፍል ናቸው፡፡
የባሕር ኀይሉ በደንብ የተቋቋመው በግንቦት ወር ፲፱፻፶፰ ዓ.ም ሲሆን መጠሪያ ስሙም ሮያል ናይጄሪያን ኔቪ (የባሕር ኀይል) ይባላል፡፡
ሞሪታንያ
ጂዖግራፊያዊ አቀማመጥ የእስላም ሬፑብሊክ በሚል ስም የሚታወቀው ሞሪታንያ በሰሜ ምዕራብ አፍሪካ የሚገኝ ሀገር ነው፡፡ ነጻነቱንም የተጐናጸፈው እ.ኤ.አ ኀዳር ፳፰ ቀን ፲፱፻፷ ዓ.ም ነው፡፡ አዋሳኞቹም በሰሜን የእስፓኒሽና የፈረንሣይ ሰሓራ በምሥራቅ የማሊ ሬፑብሊክ በደቡብ ሴኔጋልና ማሊ ሬፑብሊክ በምዕራብ የአትላንቲክ ውቅያኖስ ናቸው፡፡
ስፋት 419.000 ስኩዌር ማይልስ፡፡
የሕዝብ ብዛት 623.800
ዋና ከተማ ኑዋክሻት ሌሎችም ትልልቅ ከተሞች አክዦዥት ፎር ጉሮና አታር ናቸው፡፡
ቋንቋ የሀገሩ ቋንቋ ዐረብኛ ኦፊሲዬል ቋንቋ ፈረንሳይኛ የቤርቤርና የሙር ነገድ ቋንቋዎች አሉ፡፡
የመንግሥቱ አስተዳደር ሬፑብሊክ፡፡ የሞሪታንያ ሪፑብሊክ ሕገ መንግሥቱን በድምፅ ብልጫ ያጸናው እ.ኤ.አ በመጋቢት ፳፪ ቀን ፲፱፻፱ ዓ.ም ነው፡፡ ለአምስት ዓመት ጊዜ በጠቅላላ የሕዝብ ምርጫ የተመረጠው የሕግ ምክር ቤት የሕግ ማውጣቱ ሥልጣን አለው፡፡ የመንግሥቱን የሕግ አስፈጻሚት ሥልጣን የያዘው በሕግ ምክር ቤቱ ስብሰባ በመጀመሪያዎቹ ሁለት ዙሪያ ምርጫዎች ፍጹም በሆነ ከፍተኛ የድምፅ ብልጫ በሦስተኛ ዙሪያ ደግሞ በመጠነኛ ድምፅ ብልጫ የሚመረጠው ጠቅላይ ሚኒስትር ነው፡፡ ከሕግ ማውጫና ከሕግ ማስፈጸሚያ ክፍሎች ተለይቶ ፍጹም ነጻነት አለው፡፡ አርባ መቀመጫዎች የሚገኙበት ብሔራዊ ሕግ ምክር ቤት የተመረጠው እ.ኤ.አ በግንቦት ፲፯ ቀን ፲፱፻፶፱ ዓ.ም ነው፡፡
መሪ ሞክታር ዑልድ ዳዳህ ጠቅላይ ሚኒስትር፡፡
ሞክታር ሁልድ ዳዳህ የሞሪታኒያው ጠቅላይ ሚኒስትር ሞሮኰና ሴኔጋል የሚጠይቁትን ድንበሮች የምትከላከለው የእስላም ሬፑብሊክ መሪ ናቸው፡፡ ሴኔጋል አሁን የፈረንሳይ ኰማኒቴ (ኀብረት) አባል ከሆነችው ሞሪታንያ ሀገር አንደኛውን ወገን የኔ ነው ስትል እንደዚሁም ደግመ ሞሮኰ ሞሪታንያ የሞሮኰ አውራጃውን ስለ መከፋፈል የሚደረገውን ማናቸውንም ወረራ እንደሚቃወሙ ገልጸዋል፡፡ “ሞሪታንያ ከማናቸውም ወገን ሳትሆን በዐረብና በጥቁር አፍሪካ መካከል ድልድይ መሆንን ትፈልጋለች ግን ከማንኛቸው ሳትሆን የራሷን ብቸኝነት በማጠናከር ነው” ሲሉ ጠቅላይ ሚኒስትሩ በመጋቢት ወር ፲፱፻፷ ዓ.ም ተናገሩ፡፡
መስየ ዳዳህ የተወለዱት በታኀሣሥ ወር እ.ኤ.አ በ፲፱፻፳፬ ዓ.ም ቡቲሊሚት በተባለ ስፍራ ነው፡፡ እርሳቸውም ሙር ናቸው፡፡ እ.ኤ.አ ከ፲፱፻፵፱ እስከ ፲፱፻፶፭ ዓ.ም ድረስ በፓሪስ ዩኒቨርስቲ ተምረው በሕግ ዲግሪ ሲያኙ እንዲሁም በምሥራቅ ቁንቋዎች ዲፕሎም ተቀብለዋል፡፡ በ፲፱፻፶፮ ዓ.ም በዳካር ሴኔጋል ውስጥ የሕግ ሥራቸውን ጀመሩ፡፡ የአድራር ግዛት አማካሪ እንዲሆኑ በመጋቢት ወር ፲፱፻፶፯ ዓ.ም ተመረጡ ስለ ሞሪታንያ ነጻነት የሚከራከረው የሞሪታኒያ ሪግሩፕሜንት ፓርቲ መሪ የሆኑት መስየ ዳዳህ ጠቅላይ ሚኒስትር እንዲሆኑ የተመረጡት በጥር ፲፬ ቀን ፲፱፻፶፰ ዓ.ም ሲሆን ከዚያ በፊት በፈረንሳዊ አገረ ገዥ ሥር ከግንቦት ወር ፲፱፻፶፯ ዓ.ም ጀምሮ በም/ጠቅላይ ሚኒስትርነት ሲሠሩ ነበር፡፡
የኤኮኖሚ ልማት በኤኮኖሚ ረገድ ሞሪታንያ በጣም ወደ ኋላ የቀረች ሀገር ናት፡፡ በረትና መዳብ በትንሹ እየተቆፈረ ይወጣ፡፡ ሀገሪቱ አገልግሎቱ ለመድኀኒትና ለብዙ ነገር የሚውለውን ሙጫ ወደ ውጭ ሀገር ትልካለች፡፡ እንደዚሁም ወደ ውጭ የሚላኩት መዳብ ብረት ጨው ሲሆኑ ወደ ሀገር የሚገቡት መኪናዎች መድኒትና ሸቀጣሸቀጦች ናቸው፡፡ ከብት ማርባትም በሞሪታንያ ዋናው ተግባር ነው፡፡
ገንዘብ የሞሪታኒያ ፍራንክ
ሃይማኖት ብዙ እስላም አረመኔ እንዲሁም ጥቂት ክርስቲያን፡፡
መከላከያ የሞሪታንያ ሬፑብሊክ የራሷን መከላከያ በማደርጀት ላይ ነች፡፡
ነፃነታቸውን ያላገኙ አገሮች
ሞዛንቢክ
የሀገሩ አቀማመጥ በደቡብ ምሥራቅ አፍሪካ የሚገኘው የፖርቱጋል ቅኚ ግዛት የሆነው ሞዛንብክ በምዕራብ የሮዴሽያ አገሮች በሰሜን ታንጋኒካና ኒያሳላንድ በምሥራቅ ከህንድ ውቅያኖስ በደቡብ ከደቡብ አፍሪካ ኀብረትና ከህንድ ውቅያኖስ ጋር ይዋሰናል፡፡
ስፋት 302.328 ስኩዌር ሜይልስ፡፡
የሕዝቡ ብዛት 6.234.000
ዋና ከተማ ሎሬንሶ ማርኪስ ሌሎች ታላላቅ ከተሞች ቤይራ እንዲሁም ኩዊሊማኔ ናቸው፡፡
ቋንቋ ኦፊሲየል ፖርቱጊዝ እንዲሁም የሀገሩ ተወላጆች ልዩ ልዩ ቋንቋዎች አሉ፡፡
የመንግሥቱ አስተዳደር እንደ ፖርቱጊዝ የባሕር ማዶ ግዛቶች ሁሉ የሚተዳደረው ምዛንቢክ ተወላጆቹ የአፍሪካውያን ሕዝብ በመንግሥት ሥራ ኀላፊነትና ከፍተኛ ደረጃ ምንም ዐይነት ቦታ አይሰጣቸውም፡፡
ጠቅላይ ገዢው ጋብሪየል ማውሪቺዮ ቴክሲየራ፡፡
ውጭ ከሚልካቸው ሀብቶችም ውስጥ ጥጥ፣ ስኳር፣ ኰፕራ፣ ቃጫና፣ ሻይ ቅጠልን ነው፡፡ የማዕድን ሀብቶች ወርቅ፣ የድንጋይ ከሰል ግራፋይትና ማይካ ናቸው፡፡ ከደን ሀብቶችም ብዙ ነገሮችን ይጨምራል፡፡
ሃይማኖት አብዛኛውን አረመኔ ሲሆን ጥቂት ክርስቲያንና እስላም ይገኝበታል፡፡
መከላከያ የሞዛንቢክ መከላከያ በፖርቱጊዝ መከላከያ ሥር ነው፡፡
ሰሜን ሮዴሺያ
ጂዖግራፊያዊ አቀማመጥ በመካከለኛው አፍሪካ የሚገኘው የእንግሊዝ ጥበቃ ግዛት የሆነው ሮዴሽያ አዋሳኞቹ በሰሜን ኮንጎ (ሊዎፖልድቪል)ና ታንጋኒካ በምሥራቅ ናያሳላንድና ሞዛንቢክ በምዕራብ አንጐላ እንዲሁም በደቡብ ደቡብ ሮደሽያ ናቸው፡፡
ስፋት  288.130 ስኩዌር ማይልስ፡፡
የሕዝብ ብዛት 2.300.100
ዋና ከተማ ሉሳካ ለሎች ትልልቅ ከተሞች ብሮከንሂል ሊቪንግስተን ንዶላ አቤርኰርን ናቸው፡፡
ቋንቋ ኦፊሲየል እንግሊዝኛ ሲሆን የቀረው ግን የባንቱ ነገዶች ቋንቋ፡፡
የመንግሥቱ አስተዳደር በሰሜን ሮዴሽያ ያለው የውስጥ አስተደደሩ የሐግ ምክር ቤቱ በጠቅላይ ሚኒስትር የሚመራውን የሚኒስትሮች ምክር ቤትና ሀገሩንም በመላ የሚያስተዳድረው ዋናው አገረ ገዥ የሚገኙበት መንግሥት ነው፡፡ አስተያየት በመጠኑ እየተደረገ ለአፍሪካውያን ተወላጆች አንዳንድ የመንግሥት ሥራ ቦታዎች ይሰጣሉ፡፡ ግን መንግሥቱ የሚካሄደው አብዛኛው በአውሮፓውያን ገዥዎች ነው፡፡ የሮዴሽያና ናያሳላንድ ፌዴሬሽን አንደኛው ክፍል በመሆኑ ለሀገሩ የሚወከሉ እንደራሴዎች በፌዴራሉ ዋና ከተማ በሳልስበሪ ይቀመጣሉ፡፡ በተለይ በመነጠል ብዙው የአፍሪካ ተወላጆች የሞሉበትን መንግሥት ለማቋቋም ነጻነትን አጥብቆ የሚጠይቀው ፖለቲካዊ ወገን የተባበረው የሀገር (ብሔራዊ) ነፃነት ፓርቲ ነው፡፡
የናሽናሊስት አፍሪካውያን መሪ ኬኒት ካውንዳ፡፡
የተባበረው የሀገር ነፃነት ፓርቲ ፕሬዚዳንትና ከተግባሩ የተከለከለው የዛምቢያ አፍሪካን ኰንግሬስፓርቲ የቀድሞው ፕሬዚዳንት የነበሩት ኬኒት ካውንዳ የሰሜናዊ ሮዴሽያን ያሁኑን ሕገ መንግሠት በብርቱ የሚቀወሙ ናቸው፡፡
በጥር ወር ፲፱፻፷ ዓ.ም ስለ ሕገ መንግሥቱ ሲናገሩ "አሳፋሪ ዝቅ የሚያደርግና ልዩነትን የሚፈጥር" ነው አሉ፡፡
ቀድሞ የፕሪስቢቴርያን ቤተ ክርስቲያን ወገን ዋና ቄስ የነበሩት ካውንዳ ዕድሜያቸው ወደ አርባው ተጠግቶአል፡፡ እርሳቸውም የሕንዱን የማኀአትማ ጋንዲን ምሳሌ በመከተል ስለ እንግሊዝ የቅኝ አገዛዝ በ፲፱፻፶፱ ዓ.ም ብርቱ መቋቋምና ተጋድሎ እንዲኖር ያደረጉ ናቸው፡፡ በ፲፱፻፶፰ ዓ.ም ተቋቁሞ የበረውና በኋላም ሥራውን እንዲያከናውን የተከተከለው ዛምቢያ ኮንግሬስ የተባለው ፓርቲያቸው የአሁኑን የሮዴሽያና የናያሳላንድን ፌዴራሲዬን የሚቃወምና በአፍሪካውያን የሕዝብ ብዛት መሠረት የመተዳደርን አገዛዝ ብቻ የሚያምንበት ነው፡፡
የተከከሉ ሥነ ጽሑፎችን ይዘዋል በመባል ሚስተር ካውንዳ በ፲፱፻፶፭ ዓ.ም መጀመሪያ ግድም ለሁለት ወር ጊዜ ታስረው ነበር፡፡ ያልተፈቀደላቸውን ስብሰባ አድርዋል እንዲሁም አድማ በማድረግ አሲረው ነበር በሚል ወንጀል ባ፲፱፻፶፱ ዓ.ም ከባድ ሥራ በመሥራት ዘጠኝ ወር እንዲታሰሩ እወህኒ ጨመሩዋቸው፡፡ በአስራ ስድስት ወር ጊዜ እንደ ቆዩ በጥር ፱ ቀን ፲፱፻፷ ዓ.ም ከሉሳካ ወህኒ ቤት ተለቀቁ፡፡ ከ፲፱፻፶፱ ዓ.ም መጀመሪያ አንሥቶ ከደቡብ ሮዴሽያ ሀገር እንዳይገቡ ተከለከሉ፡፡
የኤኮኖሚ ልማት ሰሜን ሮዴሽያ የእርሻ ሀገር በመሆኑ ትምባሆ የባሕር ማሽላና ስንዴ በብዙ ይመረትበታል፡፡ ከማዕድንም መዳብ ኰባልት ቨናዲዬም እርሳስ ዚንክና ማግኔዝየም ናቸው ወደ ውጭ ከከሚልካቸው ዋናዎቹ ሀብቶች መዳብ ትምባሆና አስቤስቶስ ሲሆኑ ወደ ሀገር ውስጥ ከሚገቡት ደግሞ የሥራ መኪናዎችን ተሽከርካሪዎችን ጨርቃጨርቅና የቤንዚን ዘይት ናቸው፡፡
ሃይማኖት  ክርስቲያን አረመኔ እስላም፡፡
ገንዘብ የመካከለኛው አፍሪካ ፌዴሬሽን ፓዉንድ፡፡
መከላከያ የመከላከያ ሁኔታው በደቡብ ሮዴሽያ ታሪክ እንደ ተመለከተው በመካከለኛው የአፍሪካ ፍዴራሲዮን መከላከያ ሥር ነው፡፡
ባሱቶላንድ
ጂዖግራፊያዊ አቀማመጥ  የእንግሊዝ ግዛት የሆነው ባሱቶላንድ በመላው የደቡብ አፍሪካ ኀብረት የተከበበ ነው፡፡
ስፋት 11.716 ስኩዌር ማይልስ፡፡
የሕዝቡ ብዛት 640.000
ዋና ከተማዎች ማሴሩ፡፡ ሌሎች ከተሞች ሞሀሌሆንክና ኀሎትሴ ናቸው፡፡
ቋንቋ ኦፊሲየል እንግሊዝኛ የተወላጆቹ የባንቱ ቋንቋ ነው፡፡
የመንግሥቱ አስተዳደር ባሱቶላንድ የሚተዳደረው የእንግሊዝ ተቀማጭ ኰሚሽነር በሆነውና እንዲሁም ባላባቶቹ ከመረጡዋቸው አማካሪዎች ጋር በመመካከር ተግባሩን በሚያከናውን ሰው ነው፡፡
ዋናው ባላባት ኮንስታንቲን ቤሬንግ ሴይሶ ዋናው ባላባት እ.ኤ.አ በ፲፱፻፴፷ ዓ.ም ተወልደው በመጋቢት ወር ፲፱፻፷ ዓ.ም የሀገሩ የሕግ ምክር ቤት በተሰበሰቡበት በመጀመሪያው ቀን በዋና ባላባትነት በዙፋናቸው ተቀመጡ፡፡
በእንግሊዝ አገር በኦክስፎርድ ዩኒቨስቲ በፍልስፍና በፖለቲካና በኤኮኖሚ ክፍል ይከታተሉ የነበሩትን ትምህርታቸውን ለእጭር ጊዜ አቁርጠው ለሥርዐተ ንግሣቸው በማለት ማሴሩ ከተማ ሄዱ፡፡
የባሱቶ ሀገር በመሠረቱት ከሞሼሽ የነገድ ቤተ ሰቦች ሲወርድ ሲዋረድ የመጡት እኒህ ወጣት ገዢ ሥልጣኑን የተረከቡት በባለሙሉ ሥልጣን ሞግዚትነት ዋና ባላባታዊት ሆነው ሓያ ዓመታት ሙሉ ከገዙት ከእንጀራ እታቸው ከልዕልት ማትሴንቦ ሴይሶ እጅ ነው፡፡
የእንጀራ ልጃቸው ትምህርታቸውን አከናውነው ዲግሪ (ማዕረግ) አስከ ተቀበሉና ከዚያመ ሚስት እስካገቡ ድረስ ሥርዐተ ንግሣቸው ይቆዩ በማለት ከዙፋን ላየ እንዳይወጡ ለማድረግ ኀምሳ ስድስት ዓመት ዕድሜ ያላቸው ልዕልት በብዙ ሞክረው ነበር፡፡ ወጣቱ ባላባት ግን ሥልጣኑን ያልተረከቡ እንደሆነ ወደ ኦክስፎርድ ዩኒቨርስቲ ትምህርታቸውን ለማጠናቀቅ እንደማይመለሱ አስፈራሩዋቸው፡፡ በዙፋኑ በሚቀመጡበት ዋዜማ ዕለት "እ.ኤ.አቆ. በ፲፱፻፷፩ ዓ.ም ላይ ወደ ኦክስፎርድ ዩኒቨርስቲ ለመመለስ ተስፋ አለኝ" ሲሉ ተናገሩ፡፡
በንግሠ በዓሉ ላይ ሊገኙ ያልቻሉት የባሱቶ ልዕልት ማንትሴቦ ብቻ ነበሩ ስለ መቅረታቸውም የሰጡት ምክንያት ሕመም እንደሆነ ይታወቃል፡፡ በርሳቸውም ስፍራ በበዓሉ ላይ አንድ ከፈተኛ ባላባት ተገኙ፡፡ "ለሀገሩ ዋና ባላባት ሆኜ ለመሥራት ራሴን ለናንተ ሰጥቼዋለሁ" ሲሉ አዲሱ ገዢ ሲናገሩ እንዲሁም ዘመነ መንግሥታቸውም "የሰላምና የቅን ታዛዥነት" ጊዜ እንዲሆን ተስፋቸውን ገለጹ፡፡
"የማይጠረጠረው ገዢያቸው" መሆናቸውን በማስታወቅ የእንግሊዝ ከፍተኛው ኮሚሽነር ሰር ጆን ሞድ ለባዙቶ ሕዝብ ወጣቱን አዲስ ገዥ አቀረቡላቸው፡፡ የግራ ክንፍ ከፍተኛው ወገን የሆነው የባሱቶላንድ ኮንግሬስ ፓርቲ መሪ ሚስተር ንትሱ ሞኬሌ ለሞሼሽ ባህል ልማድ የምንከራከርለት በመሆናችን አዲሱንም ዋናውን ባላባት ገዥነታቸውን የምናውቅላቸው ነው ሲሉ ተናገሩ፡፡
ዋናው ባላባት በባሱቶላንድ የሕግ ማስፈጸሚያ ምክር ቤት (ካውንስል) ከሚገኙት ስምንት አባሎች ውስጥ አንደኛውን መርጦ ይሾማል"" ሦስቱ አባሎች በሕዝብ ይመረጣሉ፡፡ የባሱቶላንድ ሕዝብ ፮፻፴፷ሺ አፍሪካዊ አውሮፖውያንና እስያውያን ናቸው፡፡
ፖቲካዊ መሪ ንትሱኦ ሞኬሌ የባሱቶላንድ ከንግሬስ ፓርቲ መሪ፡፡
የኤኮኖሚ ልማት የኤኮኖሚ ልማት የባሱቶላንድ ኤኮኖሚ የተመሠረተው በእርሻ ላየ ነው፡፡
እርሱም የባሕር ማሽላ ስንዴ ዘንጋደና ጤፍ ያበቅላል፡፡
የከብት እርባታው የቀንድ ከብትን በግ ማርባትን ፈረስና ባዝራን በቅሎዎችን አህያና ፍየሎችን ይጨምራል፡፡
ገንዘብ የደቡብ አፍሪካከ ፓውንድ፡፡
ሃይማኖት ክርስቲያንና አረመኔ፡፡
መከላከያ በእንግሊዝ መከላከያ ሥር፡፡
ታንጋኒካ፡፡
ጂዖግራፊያዊ አቀማመጥ ከመካከለኛው አፍሪካ ታላላቅ ባሕሮችና ከህንድ ውቅያኖስ መካከል እንዲሁም ከመሬት አጋማሽ ኤኩዋተር ጥቂት ዝቅ ብሎ የሚገኘው ታንጋኒካ ከእንግሊዝ የምሥራቅ አፍሪካ ጥገኛ ሀገሮች አንደኛው እንደ መሆኑ ሁሉ በተባበሩት መንግሥታት ጠባቂነት በእንግሊዝ ሞግዚታዊ ፈስተዳደር ይተዳደራል፡፡
አዋሳኞቹም በሰሜን ኬንያና ዩጋንዳ በምሥራቅ የህንድ ውቅያኖስ በደቡብ ሞዛንቢክ ናያሳላንድና ሰሜን ሮዴሽያ በምዕራብ ሩዋንዳ ኡሩንዲና ሊዎፖልድቪል ካንጎ ናቸው፡፡
ስፋት 362.688 ስኩዌር ማይልስ፡፡
የሕዝቡ ብዛት 9.077.000
ዋና ከተማ ዳርኤሰላም ሌሎች ከተሞች ታንጋ ታቦራ ማሮጐሮጐ እንዲሁም ኪጐማ ናቸው፡፡
ቋንቋኦፊሲየል የእንግሊዝኛ ስዋሂሊና ሌላም የልዩ ልዩ ነገድ ቋንቋዎች፡፡
የመንግሥቱ አስተዳደርእንደ ኤውሮፓ አቆጣጠር በ፲፱፻፷ ዓ.ም አጋማሽ ከተደገው ጠቅላላ ምርጫ በኋላ የታንጋኒካ አፍሪካዊ ብሔረ አንድነት የተባለው የፖለቲካ ወገን ከምክር ቤቱ መቀመጫዎች 95% (ዘጠና አምስት በመቶ) የሚሆነውን እጅ በመያዙ መሪው ጁልየስ ኒዬሬሬ የሀገሩ የመጀመሪያ አፍሪካዊ ዋና ሚኒስትር ሆነው ተመረጡ፡፡ ዋናው አገረ ገዥ በሚኒስትሮች ምክር ቤት አማካሪነት ተግባሩን ያከናውናል፡፡
መሪ ጁሊየስ (ካምባራጅ) ኒዬሬሬ ዋና ሚኒስትር ጁሊየስ ኒዬሬሬ እ.ኤ.አ መስከረም ፫ ቀን  ፲፱፻፷ ዓ.ም የታንጋኒካ የመጀመሪያው አፍሪካዊ ዋና ሚኒስትር ሆኑ፡፡ ከዚያም ወዲያውኑ ሲናገሩ ዋናው ዓላማቸው እ.ኤ.አ በ፲፱፻፷፩ ዓ.ም ራስን በመቻል የውስጥ አስተዳደርን ለማግኘት እንደሆነ ገልጸዋል፡፡ ይኸውም ሊገኝ የሚችለው አሁን በእንግሊዝና በተባበሩት መንግሥታት መካከል ባለው የመተባበር ጥሩ ውጤት ነው ሲሉ ተናገሩ፡፡
በ ዓ.ም በተደረገው ጠቅላላ ምርጫ “የታንጋኒካ አፍሪካውያን ብሔራዊ አንድነት” በሕግ ምክር ቤቱ ካሉት ፸፩ መቀመጫዎች ውስጥ ሰባውን ሊይዝ ቻለ፡፡ ምንም እንኳ በ፲፱፻፶፱ ዓ.ም ምርጫዎች የርሳቸው ፓርቲ ታላቅ ድለ ቢያኝም ኒዬሬሬ የአሁኑን ኀላፊነታቸውን ከመቀበል እንቢ ብለው በሕግ ምክር ቤቱ የተቃዋሚውን ወገን መምራትን መረጡ፡፡
እርሳቸውም አፍሪካውያንን፣ እስያውያንንና አውሮፓውያንን በአንድ ላይ በማስተባበር ሊያስማሙ የሚችሉ ለመሆናቸው የተገመቱ ሰው ናቸው፡፡ በንግግራቸውም “ለአንድ የምርጫ ድምፅ” የተባለው መሠረተ ሐሳብ አውሮፓውያን በአፍሪካውያን የድምፅ ብልጫ ብዛት ከሀገር መውጣታቸው ነው ማለት አይደለም ሲሉ ተናገሩ፡፡
የዛኪ ቡሪቶ የነገድ ባላባት የኑዬሬሬ ልጅ የሆኑት እኒህ ሰው እ.ኤ.አ በ፲፱፻፳፫ ዓ.ም ተወለዱ፡፡ ትምህርታቸውንም የተከታተሉት አሁን የምሥራቅ አፍሪካ ዩኒቨርስቲ ኰሌጅ በሚባለውና በእስኮትላንድ ኤድንበርግ ዩኒቨርስቲ ውስጥ ነው፡፡ የተማሩትም ኤኮኖሚክስና ኢንዱስትሪ ሲሆን ያኙት ማዕረግ ማስተር ኦፍ አርትስ ነው፡፡
ወደ ታንጋኒካ ከተመለሱ በኋላም በአስተማሪነት ሲሠሩ ቀድሞ በእንግሊዛውያን የሲቪል ሠርተኞች የተቋቋመው የማኀበራዊ ስብሰባ የሆነው የታንጋኒካ አፍሪካውያን ማኀበር አባል ለመሆን ተመልሰው ከማኀበሩ ውስጥ ገቡ፡፡ እ.ኤ.አ በ፲፱፻፶፫ ዓ.ም የማኀበሩ ፕሬዚዳንት እንደሆኑ ድርጅቱ ከኀይለኛነቱ ይልቅ በጣም ታጋሽነትን ያዘ፡፡
እኤአ ባ፲፱፻፶፬ ዓ.ም ከተባበሩት መንግሥታት የተላከው አንድ የመልእክተኞች ጓድ ሚሲዮን የታንጋኒካን ሀገር ከጐበኘ በኋላ በ፲፱፻፶፭ ዓ.ም ኒዬሬሬ በተባበሩት መንግሥታት የሞግዚት ጉዳይ ምክር ቤት ተገኝተው ንግግር ለማድረግ ወደ ኒውዮርክ ሄዱ፡፡ ከዚያም ወደ ሀገራቸው ሲመለሱ ሥራቸውን በሙሉ በፖለቲካ ጉዳይ ላይ ለማዋል ሲሉ አስተማሪነታቸውን ተው፡፡
የኤኮኖሚ ልማት  ታንጋኒካ የሚበዛው የእርሻ ሀገር ነው፣ እሱም ሲሳል የባለ ቃጫ፣ ቡና፣ ጥጥ፣ ሎዝ፣ ስኳርና ሸንኰራ አገዳ እንዲሁም ሻይ ያወጣል፣፣ ወደ ውጭ ለንግድ የሚልካቸው አብዛኛው የሲሳል ቃጫ (በዓለም ከአምስት ሁለቱን እጅ ያህል) ቡና፣ ጥጥና ትምባሆነ ነው፡፡ ማዕድኖች ውርቅና የአልማዝ ደንጊያዎችን ይጨምራሉ፡፡ ከደን ሀብት ሙጫ ሰም እንዲሁም ወፋፍራም ግንድ ወደ ውጭ ይላካሉ፡፡
ገንዘብ የምሥራቅ አፍሪካ ፓውንድ፡፡
ሃይማኖት እስላም ክርስቲያን ሂንዱና አረመኔ፡፡
መከላከያ በእንግሊዝ የምሥራቃዊ አፍሪካ ጦር አዛዥ ሥር፡፡
ናያሳላንድ፡፡
ጂዖግራፊያዊ አቀማመጥ በመካከለኛው አፍሪካ ምሥራቃዊ ወገን የሚገኘውና በእንግሊዝ ጥበቃ ሥር የሚተዳደረው የናያሳላንድ ግዛት በምሥራቅ ሞዛንቢክና ታንጋኒካ በደቡብ ሞዛንቢክ በምዕራብ ሞዛንቢክና ሰሜን ሮዱሽያ በሰሜን ታንጋኒካ ያዋስኑታል፡፡
ስፋት 49.177 ስኩዌር ማይልስ፡፡
የሕዝቡ ብዛት 2.740.100
ዋና ከተማ ዞምባ ሌሎች ትልልቅ ከተሞች ብላንታየር ሊሉንጉዌና ካሮንጋ ናቸው፡፡
ቋንቋኦፊሲየል እንግሊዝኛ ኒያንዣ የተባለው ሰፊ ቋንቋ ከመሆኑ የተነሣ ለትምህርትም ያገለግላል፡፡
የመንግሥቱ አስተዳደርናደሳላንድ የጥበቃ ግዛት ሲሆን የመካከለኛው አፍሪካ የሮዴሽያና ናያሳላንድ ፌዴሬሽን በሚል ስም የሚጠራውና ዋናው ከተማ ሳሊስበሪ እንዲሆን የተደረገው ፌዴሬሽን አንደኛው ክፍለ ሀገር በመሆን በግድ ተደርቧል፡፡ ዳሩ ግን ከፖለቲካዊ መጫንና ከናሽናሊስቶቹም የተነሣ የእንግሊዝ መንግሥት ስለ ግዛቱ የወደፊት ሕገ መንግሥት ሁኔታ በሐምሌ ወር ፲፱፻፷ ዓ.ም ለንደን ላይ የተደረገውን ጉባኤ እንዲሰበስብ የሚያስገድድ ነገር ተፈጠረበት፡፡ ከጉባኤው ውጤት የተነሣ በሀገሩ ጠቅላላ ምርጨ እንዲደረግ ስለተወሰነ የሚበዛው አፍሪካውያን አባሎች የሚኖሩበት የሕግ ምክር ቤት የሀገሩን የውስጥ አስተዳደር እንደሚረከብ ይታመናል፡፡ በመንግሥቱ ተግባር አስተኛነት ያለው የአውሮፓውያን ወገን እንደሚሳተፍ ተረጋግጣአል፡፡
ሩዋንዳ ኡሩንዲ
ጂዖግራፊያዊ አቀማመጥ ከአፍሪካ በመካከለኛ ሥፍራ የሚገኘውና በተባበሩት መንግሥታት ጠባቂነት በቤልዥግ መግዚትነት የሚተዳደረው የሩዋንዳ ኡሩንዲ ሀገር በሰሜን ዩጋንዳ በምሥራቅና በደቡብ ታንጋኒካ በምዕራብ የኮንጎ ሬፑብሊክ (ሊዎፖል ድቪል) ያዋሱንታል፡፡
ስፋት 20.916 ስኩዌር ማይልስ፡፡
የሕዝቡ ብዛት 4.433.000
ዋና ከተማዎች የአስተዳደር ኒያንዛ (የሩዋንዳ) ኪቴጋ (የኡሩንዲ) የንግድ ኪጋሊ (ሩዋንዳ) ኡሱምቡሪ (የኡሩንዲ)፡፡
ቋንቋ ኦፊሲየል ፈረንሳይኛ እንዲሁም ልዩ ልዩ የሆኑ የነገድ ቋንቋዎች ይገኙበታል፡፡
የመንግሥቱ አስተዳደር በተባበሩት መንግሥታት ጠባቂነትና በቤልጅክ ሞግዚትነት የሚተዳደረው የሩዋንዳ ኡሩንዲ ግዛት እንደ ኤውሮፓ አቆጣጠር በ፲፱፻፷፪ ዓ.ም ነጻነቱን ይጐናጸፋል፡፡ ሀገሩ በአንድ የቤልጅክ ጠቅላየ ገዥ ለመንግሥቱ የውስጥ ተግባር ዋና ኀላፊ በሆነው ይገዛል፡፡ ይህ ሀገር በስማቸው ሩዋንዳና ኡሩንዲ በተባሉ ሁለት የንግሥ ግዛቶች ይከፈላል፡፡
መሪዎች ሻርል ሙታራ ሩዳጊግዊ የሩዋንዳ ምዋሚ (ንጉሥ)፡፡
የኤኮኖሚ ልማት የሀገሩ ተወላጆች ዋና ሥራቸው ከብት ማርባት ነው፡፡ በሀገሩ የሚገኘው ዋናው የሰብል ሀብት ቡና ሲሆን ይኸውም ሀገሩ ወደ ውጭ ከሚልከው ንግድ የሚበልጠውን ክፍል ሚይዝ ነው፡፡ ቆዳ የሥጋ ከብት ወርቅ ጥጥና ጥሬ ቆርቆሮ ወደ ውጭ ሀገር ይላካል፡፡
ገንዘብ የቤልጅክ ፍራንክ
ሃይማኖት አረመኔና ክርስቲያን፡፡
መከላከያ ጅክ ሥር ነው፡፡
አልጄሪያ
ጂዖግራፊያዊ አቀማመጥ እንደ ኤውሮፓ አቆጣጠር በየካቲት ወር ፲፰፻፵፪ ዓ.ም ፈረንሳይ የያዘው የአልጄሪያ ሀገር የፈረንሳይ አንደኛው ክፍለ ግዛት በመሆን በአፍሪካ የሚገኝ ነው፡፡ የሆነው ሆኖ ግን የሀገሩ የናሽናሊስትና የአርበኛ መሪዎች ባደረጉት ትግል የአልጄርያ አርበኞች ስደተኛ መንግሥት የተባለውና እንዲሁም በዓለም ልዩ ልዩ መንግሥታት የአልጄርያዊ መንግሥትነቱ የታወቀለት ሊቋቋም ቻለ፡፡
የአልጄርያ አዋባኞች በሰሜን የሜዴቴራኒ ባሕር በምዕራብ ሞሮኮና ሞሪታኒያ በደቡብ የማሊ ሬፑብሊክና ናይጄርያ ሬፑብሊክ በምሥራቅ ሊቢያና ቲኒዝያ ናቸው፡፡
ስፋት 855.900 ስኩዌር ማይልስ፡፡
የሕዝቡ ብዛት 10.210.000
ዋና ከተማ አልጄርስ ሌሎች ትልልቅ ከተሞች ኦራንከንስታንቲን ቦን ቲዚ - ኡዙ ፊሊፕቪልና ማስካራ ናቸው፡፡
ቋንቋ ኦፊሲየል ፈረንሣይኛና ዐረብኛ የቤርቤር ቋንቋ ይሠራበታል፡፡
የመንግሥቱ አስተዳደር ፲፭ አባሎች የአማካሪ ቤትና ፷ አባሎች ባሉት ከፍተኛ ምክር ቤት በሚረዳ አንድ ጠቅላይ አገረ ገዥ የሚተዳደረው የአልጄርያ ሀገር ከዋናው የፈረንሳይ ምድር እንደ አንደኛው ወገን ይቆጠራል፡፡ ስለዚህም የሕዝብ እንደራሴዎቹን ወደ ፓሪስ ይልካል፡፡
በሌላው በኩል ደግሞ መቀመጫውን ቱኒዝ ላይ ያደረገው የአልጄርያ አርበኞች ስደተኛው ቤት በአንድ ጠቅላይ ሚኒስትር የሚመራ አለው፡፡
የገሩ ዋና ፕሬዚዳንት ቻርልስ ደጐል (የፈረንሳይ ሬፑብሊክ ፕሬዚዳንት)፡፡
የናሺናሊስት መሪፌርሃት አባስ ጠቅላይ ሚኒስትር፡፡
የስደተኛው የአልጄሪያ ሬፑብሊክ መንግሥት ጠቅላይ ሚኒስትር ፌርሃት አባስ በመጀመሪያ ጊዜ ሕዝብ ሊያውቃቸው የቻለው እ.ኤ.አ በ፲፱፻፵፫ ዓ.ም ስለ ነጻነት ንቅናቄ ሁኔታ ለሕዝብ በግለጻቸው በፈረንሳዮች ተይዘው ለዐሥራ አምስት ቀናት በተጋዙ ጊዜ ነው፡፡
የተወዱት በአልጄሪያ ምድር በኮንስታንቲን አውራጃ ውስጥ እ.ኤ.አ በጥቅምት ፳፬ ቀን ፲፰፻፺፱ ዓ.ም ከአልጄሪያዊ ቤርቤር ወገን በሀብት ከረጅ ከደኀና ቤተሰብ ነው አባታቸውም ቃዲ ወይም በሀገር ውስጥ አንድ አገረ ገዥ ነበሩ፡፡
ወደ ትምህርት ቤት የገቡትም ፊሊችቪል ሲሆን በአልጄርስ ዩኒቨርስቲ ስለ መድኀኒት የቀማመም (ፋርማሲ) ተምረው በሀገሩ ውስጥ የፖለቲካዊ ተግባር ተካፋይነታቸውን መሠረቱ፡፡
እኤአ በ፲፱፻፴፱ ዓ.ም ለፈረንሳይ ጦር ሠራዊት ፈቃደኛና ወዶ ዘማች ሆነው ገቡ እኤአ በ፲፱፻፵ ዓ.ም ወደ ሀገራቸው ተመልሰው በ፲፱፻፵፫ ዓ.ም ኡኒዮን ዴሞክራቲክ ዱማንፌስት አልጄሪያን የተባለውና የውስጥ የበላይነት መብትን በፈረንሳይ ኀብረት ውስጥ ለማግኘት የሚፈልገውን ፓርቱ በማቋቋም ተካፋይ ሆኑ፡፡
በአውሮፓ ታላቁ የጦርነት እንደ ተፈጸመ እ.ኤ.አ በ፲፱፻፵፭ ዓ.ም የፖለቲካ ፓርቲያቸው በአልጀርስ ከተማ ዘረፋ አድርጐ ብጥብጥ በቀሰበሰ ጊዜ ሚስተር አባስ እንደገና ተይዘው ሁለት ዓመት ታሠሩ፡፡ እርሳቸውም ከ፲፱፻፵፰ ዓ.ም እስከ ዓመት ታሠሩ፡፡ እርሳቸውም ከ፲፱፻፶፮ ዓ.ም ድረስ የፓርቲው መሪ ነበሩ፡፡
እኤአ በ፲፱፻፵፮ ዓ.ም በፈረንሳይ የሕግ ምክር ቤት በኋላም በፈረንሳይ ኀብረት ምክር ቤት እንዲቀመጡ ተመረጡ፡፡ እኤአ በ፲፱፻፵፰ ዓ.ም በአልጄሪያ ምክር ቤት ለመቀመጥ ለምርጫው ተመልሰው የመጀመሪያው የእስላም ዕጩ እርሳቸው ብቻ ነበሩ፡፡ በሚያዝያ ወር ፲፱፻፶፮ ዓ.ም የአልጄሪያ ብሔራዊው ስደተኛ መንግሥት አባል ለመሆን ወደ ካይሮ ሄዱ ከዚያመ በሚቀጥለው ዓመት የመምሪያው ኮሚቴ አባል ሊሆኑ ቻሉ፡፡ በ፲፱፻፶፰ ዓ.ም ጠቅላይ ሚኒስትር ሆነው ተመረጡ፡፡
የፖቲካዊ ሕይወታቸው የተጀመረው አልጄሪያውያን ከፈረንሳይ ጋር እንዲዋሐዱ በሚል ገጽ ሲሆን በኋላ ግን ሙሉ የበላይ ነጻነጽን የመጠየቅ ሁኔታቸው እያየለና እየተስፋፋ ይሄድ ጀመር፡፡
የኤኮኖሚ ልማት ከዱሮ ጀምሮ የእርሻ ምድር የነበረው የአልጄርያ ሀገር አሁን ያለውን ጉልበቱን ሁሉ በቤንዚን ዘይት ኢንዱስትሪ ማቋቋም ላየ ለማዋል ፈልጓል፡፡ የኤኮኖሚ መሠረቶቹም አብዛኛውን የእርሻ ውጤቶች ናቸው፡፡
አንጐላ
ጂዖግራፊያዊ አቀማመጥ በምዕራብ አፍሪካ የሚገኘው የፖርቱጊዝ ቅኚ ግዘት የሆነው አንጎላ በሰሜን ከኮንጎ ሬፑብሊክ (ሊዎፖልድቪል) በምሥራቅ ከኮንጎ ሬፑብሊክና (ሊዎፐልድቪል) ከሰሜን ሮዴሽያ በደቡብ ከደቡብ ምዕራብ አፍሪካ በምዕራብ ከአትላንቲክ ውቅያኖስ ጋራ ይዋሰናል፡፡
ስፋት 481.351 ስኩዌር ማይልስ፡፡
የሕዝቡ ብዛት ከ4.500.000 በላይ
ዋና ከተማ ሎዋንዳ ሌሎች ከተሞች ሎቢቶ ሆአምቦ ቤንጉኤላ ማላነጄ ምካሜዴ ኡዊጂና ናጆዎ፡፡
ቋንቋ ኦፊሲየለ ፐርቱጊዝ ልዩ ልዩ የነገድ ቋንቋዎችም ይገኙበታል፡፡
የመንግሥቱ አስተዳደር እንደ ኤውሮፓ አቆጣጠር መጋቢት ፲፱ ቀን ፲፱፻፴፫ ዓ.ም የወጣው ሕገ መንግሥት አንጎላን የዋናው የፖርቱጋል እንደ አንደሃው ክፍል ያደረግዋል፡፡ በፖርቱጋል የሚኒስትሮች ምክር ቤት ተመርጦ የሚሾመው ጠቅላይ ገዥ አንጐላን ያስተዳድራል፡፡
ይህም ጠቅላይ ገዢ እንደ ገና ለመመረጥ ዕድለ ለማግኘት መብት ይኖረዋል፡፡ ሀገሩን በማስተዳደርና ሕጉንም ለማስከበር ሙሉ ሥልጣን አለው፡፡ ጠቅላይ ገዥው በቀጥታ አላፊነቱ ለፖርቱጊዝ የባሕር ሣዶ ግዛቶች ሚኒስትር ነው፡፡
በአንጐላ የሚገኘው የሕግ ምክር ቤት ፳፮ መቀመጫወች ሲገኙበት በነዚህም የሚሞሉባቸው አማካሪዎች ግማሾቹን ሕዝብ የመረጣቸውና የቀሩትም መንግሥቱ የሾማቸው ናቸው፡፡ ተመራጮቹም ሆኑ መራጮች አውሮፓውያን ብቻ ናቸው፡፡ የጥቁሮቹን ተወላጆች ጥቅም የሚወክለው የነጮች እንደራሴነት ነው፡፡
ናሽናሊዝም ወይም የሀገር ፍቅር አርበኝነት ስሜት በብርቱ ከመጨቆኑ የተነሣ ስለ ውስጥ አስተዳደር ነጻነት ወይም ስለ ፖለቲካ ነጻነት አንድም ዓይነት ሐሳብና ተግባር በሀገሩ እንደማይገኝ ተደርጓል፡፡ በሀገሩ ተወላጆች ላይ የባርነት ሥራ ቀንበር በግድ ስለ ተጫነባቸው አንዳንድ ጊዜ ያለ ደመወዝና ያለ አንዳች ሒሳብ ይሠራሉ፡፡
የፖለቲካ ዋና  ከሀገሩ ተወላጆች ውስጥ የናሽናሊስት መሪ የሆኑት ዦዜ ዢልሞር የተባሉት በሀገሩ ፍጹም ነጻነትን የሚጠይቀው “የአንጐላ ሕዝብ አንድነት የፖለቲካ ፓርቲ” ፕሬዚዳንት ናቸው፡፡ እርሳቸውመ በአለፈው ዓመት በአደስ አበባ በተደረገው የአፍሪካ ነፃ መንግሥታት ሁለተኛው ጉባዔ ላየ ተገኝተው ስለሀገራቸው የጭቆና ሁኔታ በሰፊው ገልጸዋል፡፡
የኤኮኖሚ ልማት በተፈጥሮ የእርሻ ሀገር የሆነው አንጐላ የሚናየበረክታቸው ውጤቶች ቡና ጥጥ ኰኰአ የባሕር ማሽላ ስኳር የዘንባባ ዘይት የሬት ቃጫ ሎዝና ሩዝ ናቸው፡፡ ከማዕድን ሀብቶችም የአልማዝ ደንጊያዎችን ሊግናይት መዳብ የቤንዚን ዘይት ማንጋኒዝ ጥሬ ብረትና የደንጊያ ከሰል ሲሆን ወደ ውጭ የሚላኩት ነገሮች ዋናዎቹ የአልማዝ ደንጊያዎች ቡናና የዓሣ ውጤቶች ናቸው፡፡
ገንዘብ  ኰንቶስ፡፡
ሃይማኖት አረመኔ የካቶሊክ ስሜት በሀገሩ በጣም የጠነከረ ነው፡፡
መከላከያበፖርቱጋል መከላከያ ሁኔታ ሥር ትገኛለች፡፡
ቤችዋና ላንድ
ጂዖግራፊያዊ አቀማመጥ በእንግሊዝ ጥበቃ አስተደደር ሥር የሚገኘው ቤቹዋናላንድ አዋሳኞቹ በደቡብና በምሥራቅ የደቡብ አፍሪካ ኀብረት በምዕራብ የደቡብ ምዕራብ አፍሪካ በሰሜን የደቡብ ምዕራብ አፍሪካና ደቡብ ሮዴሽያ ናቸው፡፡
ስፋት 275.000 ስኩዌር ማይልስ፡፡
የሕዝቡ ብዛት 334.000
ዋና ከተማ ሜፍኪንግ ከተባለውና በደቡብ አፍሪካ የኬፕ አውራጃ ውስጥ ከሚገኘው ከተማ ይተዳደራል፡፡
ቋንቋ ኦፊሲየል እንግሊዝኛ ሌላው የባንቱ ነገዶች ቋንቋ፡፡
የመንግሥቱ አስተዳደር ለቤቹዋናላንድ የሚሰጠው አዲስ የተሻሻለ ሕገ መንግሥት በእንግሊዝ መንግሥት ነጋሪት ጋዜጣ ላይ እ.ኤ.አ ጥቅምት ፫ ቀን ፲፱፻፷ ዓ.ም ተገለጸ፡፡
እሱም ቁጥራቸው ከ፴፩ እስከ ፴፭ የሚሆኑ አባሎች የሚገኙበት የሕግ ማውጫ ምክር ቤት ነዋሪው ኮሚሽነር በሰበስባኒት የሚመራውና ዐሥር አባሎች የሚኖሩበት የሕግ ማስፈጸሚያው ዋና ክፍል እንደሚቋቋም ይገልጻል፡፡
የሕግ ማውጫ ምክር ቤቱ ፳፩ የተመረጡ አባሎች ሲኖሩት ከነሱም ዐሥሮቹ አውሮፓውያን ዐሥሮቹ አፍሪካውያን አንድ እስያዊ ናቸው፡፡
ሰባት አባሎች ተመርጠው የተሾሙና ቀድሞ በአገልግሎት የነበሩ ፫ አባሎች ይኖሩበታል፡፡ አውሮፓውያን መራጮቻቸውን ሲመርጡ የአፍሪካውያን ምክር ቤት ግን አፍሪካውያን አባሎቹን ይመርጣል፡፡ እስያውያን መራጮች እንደራሴአቸውን አንድ አስያዊ ይመርጣሉ፡፡
መሪ ባላባትሴሬትሴ ካማ ዋናው ባላባት
ሴሬትሴ ካማ እ.ኤ.አ በሐምሌ ፩ ቀን ፲፱፻፳፩ ዓ.ም የተወለዱ ሲሆኑ በቤቹናላንድ ከባማንጉዋቶ ሕዝብ የተመረጡ ዋና ባላባት ነበሩ፡፡ ግን አንዲት ሩት ዊሊያምስ የተባለች እንግሊዛዊት ሴት እንዳገቡ እ.ኤ.አ በ፲፱፻፶ ዓ.ም መጋቢት ፮ ቀን የእንግሊዝ መንግሠት ከሥልጣናቸው አውርዶ ከሀገራቸው እንዲወጡ አደረገ፡፡
ያንድ መቶ ሺህ ሕዝብ ገዢ የሆኑት የኒህ ቁመተ ረጅመ የተከበሩ ሰው ጋብቻ በእንግሊዝ የጋራ ብልጽግና ሀገሮች (ኮመንዌልዝ) ውስጥ በጣም ከፍ ካሉት የዘር ልዩነት ጭቅጭቆች ውስጥ አንደኛው ሊሆን ጀመረ፡፡ ከዚህም የተነሣ በነገዳቸው ውስጥ መከፋፈል ሊፈጠር በመቻሉ በራሳቸው ውስጥ መከፋፈል ሊፈጠር በመቻሉ በራሳቸው በሴሬትሴ ካማና በአጎታቸው በጼኬዲ ካማ መካከል ልዩነት ተዘረጋ፡፡ እኒህ ጼኬደ ካማ ሀገሪቱን በባለሙሉ ሥልጣን እንደራሴነት (ሞግዚትነት) የሚያስተዳድሩ እንደመሆናቸው መጠን የባማንጉዋተን ሕዝብ የተከለሰ ደም ያለበት ልጅ የሚገዛበት ዕለት እንዳይመጣ አጥብቀው የሚፈሩና ተቃዋሚም ናቸው፡፡ ሴሬትሴ ካማ ወደ ሀገራቸው ሊመለሱ የችሉት እንደ አንድ ተራ ነዋሪ ሆነው ለራሳዠውና ለልጃቻቸውም ጭምር የባባትነቱን ማዕረግ እንደማይፈልጉ ከገለጹ ዘንድ መሆኑን መንግሥቱ ሎንዶን ላይ እ.ኤ.አ መስከረም ፳፭ ቀን ፲፱፻፶፯ ዓ.ም አስታወቀ፡፡
ወደ ሀገራቸውም ከተመለሱ አንሥቶ የባማንጉዋቶ ነገድ ሕዝብ የሚተዳደረው በአንድ የነገድ ምክር ቤት አስተደዳሪነት ሲሆን ዋናው አፍሪካዊ ባለሥልጣን የሆኑት የአጐታቸው ልጅ ራዜቦላየ ክጋማኔ የተባሉት ናቸው፡፡
ሴሬትሴ ካማን የነገዳቸው ባላባት አድርጎ እንደ ገና መመለስ ብቻ ሳየሆን የመላው የቤቹዋናላንድ ዋና ባላባት ሆነው የሚመለሱበት ጉዳይ በዚች የጥበቃ ግዛት ምድር ሲመከርበት የቆየ ነገር ሆኖአል፡፡
ባላት በሚል አጠራር ከመጠራታቸው በስተቀር ሴሬትሴ ካማ ሌላ ማዕረግ አልተሰጣቸውም፡፡ በሰኔ ወር ፲፱፻፶፱ ዓ.ም በሞቱት በአጐታቸው በጼኬዱ ስፍራ ተተክተው የነገዱ ዋና ጸሐፊ ቢሆኑም ከስም በስተቀር በማንኛውም ነገር ሁሉ ባላባትነቱን ሊያሲዛቸው የሚችል ነው፡፡ አራት ልጆች የወለደችላቸው (እንግሊዛዊቷ) ሚስታቸው ከነገዶቹ እንደ አንደኛው ተቆጥራ ተቀላቅላለች፡፡
የኤኮኖሚ ልማት ሀገሩ ለከብት ማሰማሪያ የተስማማ በመሆኑ ዋናው ተግባር የቀንድ ከብት ማርባትና ውጤቱንም ማዳበር ነው፡፡ ከማዕድንም መዳብና ብር ይወጣሉ፡፡ ዕንጨት በብዙ ቢወጣም ለሀገር ውስጥ ይውላል፡፡
ሃይማኖት አረመኔ ይበዛበታል፡፡
መከላከያ በእንግሊዝ መከላከያ ሥር፡፡
የእንግሊዝ ካሜሩን፡፡
ጂዖግራፊያዊ አቀማመጥ በምዕራብ አፍሪካ የሚገኘው የእንግሊዝ ግዛት የሆነው የእንግሊዝ ካሜሩንስ በሰሜንና በምዕራብ ናይጄርያ በምሥራቅና በደቡብ ካሜሩንና የአትላንቲክ ውቅያኖስ ይዋሰኑታል፡፡
ስፋት 34.081 ስኩዌር ማይልስ፡፡
የሕዝቡ ብዛት 1.440.000
ዋና ከተማ ቢዎ ሌሎችም ቪክቶሪያና ቲኰ፡፡
ቋንቋ ኦፊሲየለ እንግሊዝኛ እንዲሁም የተወላጆቹ ቋንቋ አለ፡፡
የመንግሥቱ አስተዳደር በተባበሩት መንግሥታት ጠባቂነት በእንግሊዝ ሞግዚትነት የሚተዳደረው ካሜሩንስ ለጊዜው ከናይጄሪያ ጋራ ተደርቦ እንዲተደደር ሲደረግ ቆይቷል፡፡ ዳሩ ግን በሚመጣው ዓመት የሚደረገው የፕሌብሲት ምርጫ ወደፊት ሀገሩ ከካሜሩንስ ሬፑብሊክ ወይም ከናይጄርያ ጋራ እንዲዋሐድ ያስችለዋል፡፡
የመንግሥቱ መሪጆን ንጉ ፎንቻ - ጠቅላይ ሚኒስትር ንጉ ፎንቻ የካሜሩን ብሔራዊ ዴሞክራቲክ ፓርቲ የተባለው የፖለቲካ ወገናቸው በጠቅላላው ምርጫ አሸናፊነትን ከተጐናጸፈ በኋላ እ.ኤ.አ ከ፲፱፻፶፱ ዓ.ም ጀምሮ የእንግሊዝ ካሜሩንስ ጠቅላይ ሚኒስትር ሆነዋል ስለ ሀገሪቱ የወደፊት ሁኔታ በተባበሩት መንግሥታት የሞግዚት አደራ ምክር ቤት ፊት ቀርበው ንግግር አድርገዋልም፡፡
እኤአ በ፲፱፻፲፮ ዓ.ም የተወለዱት ሚስተር ፎንቻ የሁለት የሮማ ካቶሊካውያን ት/ቤቶች ሥራ መሪ በመሆን አገልግለዋል፡ እርሳቸውም የባሜዳ መምህራን ኀብረት የተባለው ሲቋቋም የመጀመሪያውን መሪ መንፈስ የሰጡ ሰው ናቸው፡፡
ከዚያም የናይጄርያንን የመምህራን ኀብረት አንደኛውን ቅርንጫፍ መሠረቱ፡፡
በዶክተር ኬንድሊ የሚመራው ጥንት የካሜሩን ብሔራዊ ፌዴሬሽን ይባል የነበረውና ዛሬም የካሜሩን ብሔራዊው ኮንግሬስ በሚባለው ፓርቲ ውስጥ ብርቱ ሠራተኛና ደጋፊውም ነበሩ፡፡ የምሥራቅ ናይጄሪያ ሕግ ምክር ቤት ተቋቁሞ እ.ኤ.አ ከ፲፱፻፶፩ እስከ ፲፱፻፶፬ ዓ.ም ድረስ የእንግሊዝ ካሜሩንስ እንደራሴዎቿን ትልክ በነበረበት ጊዜ ከመጀመሪያዎቹ ነባር እንደራሴዎች አንደኛው ነበሩ፡፡
እኤ በ፲፱፻፶፬ ዓ.ም አሁን የበጎ አድራጎት ሚኒስትራቸው ከሆኑት ሚስተር ኬ.ኤን ጁዋ ጋር ተረዳድተው የካሜሩን ብሔራዊ ዴሞክራቲክ ፓርቲ የተባለውን አቋቋሙ፡፡ በ፲፱፻፶፯ ዓ.ም በእንግሊዝ ካሜሩንስ ምክር ቤት ውስጥ የሚስተር ፎንቻ ፓርቲ አምስት መቀመጫዎችን ሊያገኝ ቻለ፡፡ የ፲፱፻፶፱ ዓ.ም ጠቅላላ ምርጫ አሸንፈው ጠቅላይ ሚኒስትርነቱን እስከ ያዙ ጊዜ ድረስ በምክር ቤቱ ውስጥ የተቃዋሚው ወገን መሪ ነበሩ፡፡
የኤኮኖሚ ልማት ከብት አርቢና የባሕር ማሽላ ማምረት የሀገሩ ዐይነተኛ ሥራ ነው፡፡ እንዲሁም ወደ ውጭ ሀገር ለንግደ የሚልካቸው ሙዝ ላስቲክ ኰኰአ የዘንባባ ዘይትና ፍሬወችንም ጭምር ነው፡፡ ወደ ሀገር ውስጥ የሚገባው ንግድ ጨርቃ ጨርቅ የቤንዚን ዘይት ሸቀጣሸቀጥና ከብረታ ብረት የተሠሩ ነገሮች ናቸው፡፡
ገንዘብ የናይጄርያ ፓውንድ፡፡
ሃይማኖት  እስላምና አረመኔ፡፡
መከላከያ በእንግሊዝ መከላከያ ሥር፡፡
የፈረንሳይ ሱማሌ
ጂዖግራፊያዊ አቀማመጥ በምሥራቅ አፍሪካ የፈረንሳይ ግዛት የሆነው የሱማሌ ምድር በሰሜንና በምዕራብ ኢትዮጵያ በደቡብ ሱማሊያ በምሥራቅ የአደን ባሕረ ሰላቄ ያዋስኑታል፡፡
ስፋት ወደ 9.000 ስኩዌር ማይልስ ይጠጋል፡፡
የሕዝቡ ብዛት ከ60.000 በላይ፡፡
ዋና ከተማ ጂቡቲ ሌሎች ከተሞች አሊሳቤህና ኦኮክ ናቸው፡፡
ቋንቋ ኦፊሲየል ፈረንሣይኛ የቀረውመ የሱማሌና የደንከል ቋንቋ፡፡
የመንግሥቱ አስተዳደር ቀጥታ ኀላፊነቱ ለፈረንሣይ መንግሥት በሆነ በአንድ አገረ ገዢ ይተዳደራል፡፡ አገረ ገዢውን የሚረዳ የእንደራሴወች ምክር ቤት አለ፡፡ እንደ ኤውሮፓ አቆጣጠር ከ፲፱፻፶፰ ዓ.ም ወዲህ የፈረንሣይ ሱማሌ የፈረንሣይ ኀብረት ሀገሮች የባሕር ማዶ ግዛት ሆኖ መቅረትን መርጧል፡፡
የሀገሩ ዋና የፈረንሣይ ፕሬዚዳንት ጀኔራል ደጐል፡፡
የኤኮኖሚ ልማት ሀገሩ ምድረ በዳ የሆነና ሕዝብም በብዛት የሌለበት ነው፡፡ ዐይን የሚጣልበት የኢትዮጵያ ንግድ መተላለፊያ በር በሆነው በጂቡቲ ላይ ነው፡፡ የሀገሩ ዋና ንግድ ጨውና ቆዳ ነው፡፡
ገንዘብ የጂቡቲ ፍራንክ፡፡
ሃይማኖት እስላም ከጥቂት ክርስቲያን ጋራ፡፡
መከላከያ በፈረንሣይ መከላከያ ሥር፡፡
ኬንያ፡፡
ጂዖግራፊያዊ አቀማመጥየእንግሊዝ ምሥራቅ አፍሪካ ቅኝ ግዛት የሆነው ኬንያ በሰሜን ኢትዮጵያና ሱዳን በምሥራቅ የሱማሌ ሬፑብሊክና የህንድ ውቅያኖስ በምዕራብ ዩጋንዳ በደቡብ ታንጋኒካ ይዋሰኑታል፡፡
ስፋት 224.960 ስኩዌር ማይልስ፡፡
የሕዝቡ ብዛት 6.351.000
ዋና ከተማ ናይሮቢ ሌሎች ከተሞች ዋናው ወደብ ሞምባሳ ኪሱሙ ኤልዶሬት ላሙ ናኩሩና ኒየሬ ናቸው፡፡
ቋንቋ ኦፊሲየል እንግሊዝኛ ስዋሂሊና ሌላም ልዩ ልዩ ቋንቋዎች፡፡
የመንግሥቱ አስተዳደር በቅርቡ ስለ ኬንያ የወደፊት ሕገ መንግሥት በጥር ወር ፲፱፻፷ ዓ.ም በለንደን የተደረገው ጉባኤ እንደ ኤውሮፓ አቆጣጠር በ፲፱፻፷፩ ዓ.ም ጠቅላላ ምርጫ እንዲደረግ የሚል ስምምነትን አስገኘ፡፡ ወደፊት በሚደረገውም ምርጫ የምክር ቤቱን አብዛኛውን መቀመጫ የሚይዙ አፍሪካውያን እንደራሴዎች መሆናቸው ካሁኑ ይታሰባል፡፡
ሆኖም የሎንዶን ጉባኤ የአውሮፓውያንና የእስያ ሰወች የአነስተኛ ቁጥር መቀመጫቸው የሚጠበቅበትን ሁኔታ ከስምምነቱ ጋር ሳያያይዘው አላለፈም፡፡ እንደ ኤውሮፓ አቆጣጠር በ፲፱፻፷፩ ዓ.ም አፍሪካዊ በሆነ ዋና ሚኒስትር የሚመራ የውስጥ አስተደደርን መብት ኬንያ እንደምታገኝ ይታመናል፡፡
የፖለቲካዊ መሪ ጆሞ ኬንያታ፡፡
በኬንያ የፖለቲካ ሕይወት ላይ ጥላቸው ወድቆበት የሚታዩትና የማኦ ማኦን ድርጅት በኬንያ የእንግሊዝ ቅኝ ግዛት ውስጥ አቋቁመዋል በመባል ተወንጅለው እ.ኤ.አ በሚያዝያ ፰ ቀን ፲፱፻፶፫ ዓ5ም የሰባት ዓመት እስራት የተፈረደባቸው እኒህ ሰው የእስራት ዘመናቸውን ፈጽመው አሁን በግዛቱ የሰሜን ቀበሌ ብቸኛ ከሆነ ሉድዋር ከተባለ ስፍራ በግዞት ይኖራሉ፡፡
በኩኩዩ ወገኖቻቸው ዘንድ “ነበልባል ጦር” በመባል የታወቁት ኬንያታ በሎንዶን ዩኒቬርስቲ ስለ ሰው ዘር ሁኔታ (አንትሮፖሎጂ) ሲማሩና በኋላመ አንዲት እንግሊዛዊት ሴት አግብተው በእንግሊዝ ሀገር ፲፫ ዓመት ኖሩ፡፡
እኤአ በ፲፱፻፴ ዓ.ም ግድመ የሞስኮን ከተማ እንደ መጐብኘታቸው የጋናው ፕሬዚዳንትና ጠቅላይ ሚኒስትር ዶክተር ንኩሩማህ ጠቅላይ ጸሐፊ ለነበሩበት ለፓን አፍሪካን ፌዴሬሽን የፖለቲካ ድርጅት ኬንያታ ዋናው መሥራችና ፕሬዚዳንቱም ነበሩ በዚያን ጊዜ ፩፻ሺ (አንድ መቶ ሺሕ) ተከታይ ለነበረው “የኬንያ አፍሪካውያን ኀብረት” መሪው ሆኑ፡፡
ኬንያታ በተከሰሱበት ሰህት በፍርድ ሸንጐ ቀርበው በሰጡት ማስረጃ “የኬንያ አፍሪካውያን ኀብረት የተባለው በሕገ መንግሥት መሠረት ተከታትሎ ዓላማዎቹን ለማግኘት የሚሻ ፖለቲካዊ ድርጅት ነው” ሲሉ ተናገሩ፡፡ ኬንያታንና ሌሎችንም ፭ አባሪ ተከሳሾች ለመከላከል የቆመው ሚስተር ዲ. ኤን ፕሪት የተባለው የሕግ ጠበቃ ማኦ ማኦ በኬንያ ውስጥ ብዛቱ ከፍ ባለ መጠን መኖሩ አለማጠራጠሩን በማመን ግን የፍርዱ ምርመራና ጥያቄ እንደሚያሳየው ሁሉ ተከሳሹ በነገሩ ተካፋይ መሆኙን እንደማያመለክት አስረዳ፡፡
ችሎትን ያስቻለው ሚስተር ራንሳሊ ታከር የተባለ የጠቅላይ ከፍተኛው ፍርድ ቤት የዱሮ ዳኛ ፍርድ ሲፈርድባቸው አውሮፓውያንን ከኬንያ ምድር ለማባረር በተዘጋጀው ዕቅድ ኬንያታ ዋናው ጭንቅላቱ እንደ ሆኑ አጥጋቢነቱን እንዳገኘ ተናገረ፡፡
ከዚያም ነገሩን በማያያዝ ይህ “የእርስዎ ማኦ ማኦ” ብጥብጥ ነገርን በያዙ ሁኔታዎች ብዙ መቶ ወንዶችን ሴቶችንና ሕፃናቶችን አርዶአቸዋል ሲል ተናገረ፡፡ ስለዚህም ኬንያታ ቀጥሎ ያለውን መልስ ሰጡ፡፡ “ስለ ሰው ልጅ እልቂትና መገደል አንዳችንም ቢሆን ይቅርታ የምናደርግ (ዝም የምንል) አይደለንም፡፡
የራሳችን የሆኑ ቤተ ሰቦቻችን አሉን ለአፍሪካውያን መብት ለምናደረግው ተጋድሎዋችን ማኦ ማኦን መጠቀሚያ ያደረግን መስሎዎት እንደ ሆነ በተሳሳተ ጐዳና በመመራትዎ እናዝናለን፡፡
ይህ የተከሰሰፀበት ነገር የኬንያ አፍሪካውያን ኀብረት የተባለው ለአፍሪካውያን ሕዝብ መብት ብቸውን የሚታገለውን የፖለቲካ ድርጅት ለማነቅና ለመጣል ሲባል ባላደረግነው ነገር የማኦ ማኦን ጉዳይ በኛ ላየ በማሳበብ በደንብ ታውቆ አስቀድሞ የተደራጀ ሁኔታ ነው”፡፡
ካማኦ በተባለችው ሰፈር ንጌንጊ ከተባለ ሰው የተወለዱት ኬንያታ ይህን የዛሬውን ስማቸውን የመረጡት የሀገራቸው ዓላማ አድርገውት ነው፡፡ ዕድሜያቸውም ከስድሳ ዓመት በላይ ነው፡፡
የኬንያ አፍሪካውያን ብሔራዊ አንድነት ያሁኑ ፕሬዚዳንት የሆኑት ሚስተር ጄምስ ጊቹሩ በሎንዶን ከእንግሊዝ መንግሥት ጋራ ንግግር ካደረጉ በኋላ በመስከረም ወር ፲፱፻፷ ዓ.ም ወደ ናይሮቢ ከተማ ሲመለሱ እንዳስታወቁት ሁሉ አፍሪካውያን ኬንያታን መሪያቸው በማድረግ ለመመለስ የቆረጡ መሆናቸውን ገልጸዋል፡፡
ተወዳዳሪው የሌላው ወገን ፖለቲካዊ ድርጅት ማለት የኬንያ አፍሪካውያን ዴሞክራቲክ ነብረት ፓርቲ ባለሥልጣኖች ስለ ኬንያታ መመለስ አጥብቀው ጠይቀዋል፡፡
የፖቲካ መሪ ቶም እምቦያ
ቶም እምቦያ የኬንያ አፍሪካውያን ብሔራዊ አንድነት ጠቅላይ ጸሓፊ ናቸው፡፡ ይህም ፖለቲካዊ ፓርቲ አይንግሊዝ ቅኝ ግዛት የሆነችው የኬንያን ስድስት ሚሊዮን ነዋሪወች ቁጥሩ እጅግ ለላቀው ሕዝብ የሚወከል ነው፡፡
በጥርና በየካቲት ወራት ፲፱፻፷ ዓ.ም በሎንዶን ስለ ኬንያ የተደረገው ሕገ መንግሥታዉ ስብሰባ አፍሪካውያን በመንግሥቱ ኀላፊነት የሚበልጠውን ክፍል እንዲይዙ የሚያስችላቸው ነበር፡፡ የሆነው ሆኖ ሚስተር እምቦያ ስለ ሕገ መንግሥቱ የተሰጡት ሐሳቦች ሁሉ ከሚጠበቁበት ግብ ሳይደርሱ ባጭር በመቅረታቸው በሥራ ላይ ከመዋላቸው አስቀድሞ ያረዱና አገልግሎት የማይሰጡ ይሆናሉ ሲሉ ተናገሩ፡፡
“በየካቲት ወር እ.ኤ.አ በ፲፱፻፷፩ ዓ.ም የሚደረገውን የሕግ ምክር ቤት ምርጫ ሀገሪቱ በቶሎ ነጻነትዋን እንድታገኝ የሚያስችላት የሪፈረንዶም ምርጫ አድርጎ መቁጠር የካኑ (የኬንያ አፍሪካውያን ብሔራዊ አንድነት) ፓርቲ ዋና የፖለቲካ መሥመሩ ነው፡፡
ቁጥሩ እጅግ ከፍ ካለ ድምፅ ጋር ከሆነ አንድ የተወሰነ ቀን እንዲሰጥ ይጠየቃል” በማለት እምቦያ ገለጹ፡፡ ሚስተር እምቦያ በኬንያ የሚደረገውን ትክክለኛ ያልሆነውንና አድሎ ያለበትን የሀብት ማከፋፈል ሁኔታ በብርቱ ይቃወማሉ፡፡ እሳቸውም እንደሚሉት የሀገራቸው የወደፊት ሁኔታ በሀገሪቱ ከሚኖሩት እስያውያንና አውሮፓውያን ሕዝቦች ጋራ በቀረበ ረገድ ተያያዞ ፈጣን ከሆነ የኤኮኖሚያዊ ልማት ጋራ እንዲሆንና የሚያስተማምንና ፈጣን የሆነ የካፒታልና (የገንዘብ) የዐዋቂዎች ብዛት ከእንግሊዝና ከሌሎችም ሀገሮች እንዲጐርፍ ማየትን ይፈልጋሉ፡፡
ቁጥራቸው ፷፮ሺ፬፻ የሆነው አውሮፓውያንና ፪፻፲፯ሺ እስያውያን የመረጋጋትንና አጥብቆ የመያዝን ሁኔታ በሚሹበት ጊዜ የተወሰነላቸውን የኤኮኖሚያዊ ጸጥታ ከማግኘታቸው ይልቅ ብጥብጥና ሁከት ይገጥማቸዋል፡፡ ሲሉ እምቦያ ተናገሩ፡፡
ዛሬ የአፍሪካውያን ዋና የሆኑትና በስዋሂሊና በእንግሊዝኛ ቋንቋዎች ዐይነተኛው ተናጋሪ ሚስተር እምቦያ ከሰባት ዓመት በፊት በናይሮቢ አንድ ያልታወቁ የጤና ጥበቃ አገልግሎት ሹም ነበሩ፡፡ ከሠላሳ ዓመት በፊት የተወለዱት ቶም እምቦያ በመጀመሪያ ሊታወቁ የቻሉት በሀገሩ ውስጥ የመንግሥት ሠራተኞችን አንድነት ባቋቋሙ ጊዜ ነው፡፡
በአፍሪካ የናሽናሊስት ንቅናቄዎች በጣም የታወቀው በታኀሣሥ ወር ፲፱፻፶፰ ዓ.ም ጋና ላይ ጉባኤ ያደረገው የመላው አፍሪካውያን ሕዝብ ስብሰባ ሊቀ መንበሩ አድርጎ በመረጣቸው ጊዜ በቀረው ዓለም ዘንድ ለሀገራቸው ነጻነት ፖለቲካቸውን የሚያጣድፉ መሆናቸው ታወቀ፡፡ በዚያም ጊዜ የኬንያ ሕግ ምክር ቤት አባል ነበሩ፡፡ ዝንባሌነቱ ወደ ሶሺያሊዝም መሆኑ የነገረለት ግን የኰሚኒስት ተቃዋሚ የሆነው የኬንያ ሠራተኞች ፌዴሬሽን ለተባለው ድርጅት ጠቅላየ ጸሓፊው ናቸው፡፡ በመጋቢት ወር ፲፱፻፶፭ ዓ.ም በሞምባሳ የባሕር ወደብ የ፬ሺ መርከብ ጫኝ ሠራተኞችን አድማ እንዲቀር አደረጉ፡፡ ግን የሠራተኞቹ የድካም ዋጋቸው በመቶ ሠላሳ ሦስት እጅ እንዲጨመርላቸው ስምምነቱን ፈጸሙላቸው፡፡
በእንግሊዝ የሠራተኞች ጉዞ ማኀበር ስኮላር ሽፕ (የትምህርት ስጦታ) በኦክስፎርድ ዩኒቨርስቲ ከ፲፱፻፶ እስከ ፶፮ ዓ.ም ድረስ የኢንዱስትሪ አስተዳደርንና ፖለቲካን ሊያጠኑ ቻሉ፡፡
ወደ ኬንያ በተመለሱ ጊዜ የማኦ ማኦ መነሣት ተደምስሶ ጆሞ ኬንያታም ድርጅቱን አቋቁመዋል በሚል ወንጀል ከወህኒ ቤት ገብተው አገኙዋቸው፡፡ በሀገሩ የሚታዩ ሌላ ምንም አፍሪካውያን መሪዎች ባለመኖራቸውና ለሕግ ምክር ቤቱ የአፍሪካውያን አባሎች ቀጥታው ምርጫ በተደረገ ጊዜ እምቦያ ከርሳቸው ጋራ በአባልነት የተመረጡትን ሰባቱን አፍሪካውያን በኀበረት እንደ አንድ ሰው ሆነው እንዲጠነክሩ ሊያደርጓቸው ቻሉ፡፡
የኤኮኖሚ ልማት የኬንያ ምድር ይበልጡን የእርሻ ሀገር ነው፡፡ የደጋው ክፍል እስከ ቅርብ ጊዜ ድረስ ለአውሮፓውያን መኖሪያ ተብሎ ተዘግቶ ነበር፡፡
የሰብል ውጤቶች ቡና ሻይና ቃጫ ሲሆኑ ማዕድኖች ደግሞ ወርቅ ብርና ጨው ይጨምራሉ፡፡ ከጫካም ዕንጨትና ወፋፍራም ንግድ ይገኛል፡፡
ከነዚህ ሁሉ አብዛኛዎቹ ወደ ውጭ ሀገር ይላካሉ፡፡ ዋና ዋናዎች ወደ ሀገር ውስጥ የሚገቡት ነገሮች ሸቀጣሸቀጥ መኪናዎች የመጓጓዣ መሣሪያወችና የቤንዚን ዘይት ናቸው፡፡
ገንዘብ የምሥራቅ አፍሪካ እስላም፡፡
ሃይማኖት  አረመኔ ክርስቲያንና እስላም፡፡
መከላከያ በእንግሊዝ የምሥራቃዊ አፍሪካ ጦር አዛዥ ሥር፡፡
ዛንዚባር፡፡
ጂዖግራፊያዊ አቀማመጥ ከታንጋኒካ ጠረፍ ጥቂት እልፍ ብሎ የሚገኘው የምሥራቅ አፍሪካው ደሴት ራሱንና ፔምባ የተባለውን አነስተኛ ደሴት ጨምሮ በእንግሊዝ ጥበቃ የሚተዳደር ግዛት ነው፡፡
ስፋት 1020 ስኩዌር ማይልስ፡፡
የሕዝቡ ብዛት 285.000
ዋና ከተማ ዛንዚባር፡፡
ቋንቋ ዐረብኛ እንግሊዝኛ ስዋሂለና ሂንዱ፡፡
የመንግሥቱ አስተዳደር የእንግሊዝ ተቀማጭ የሆነ ሹም ግዛቱን ቢያስተዳድርም የዛንዚባር ሡልጣን ብዙ የሆነ መብት ይዘዋል፡፡
ገዥልዑል ሰይድ ሰር አብደላ ካሊፋ - ሱልጣን፡፡
ልዑል ሰይድ ሰር አብዱላ ካሊፋ እ.ኤ.አ በ፲፱፻፲ ዓ.ም ተወለዱ፡፡ በዛንዚባር ዙፋን ላይ እ.ኤ.አ በጥቅምት ፲፯ ቀን ፲፱፻፷ ዓ.ም ሲቀመጡ ለእንግሊዝ ንግሥት ለግርማዊት ኤልዛቤት ያላቸውን ታዛዥነትና ታማኝነት በመሓላ ገልጸዋል፡፡
በዙፋኑም የተተኩበት ፵፱ ዓመት ሙሉ ሀገሩን የገዙት ልዑል ሰይድ ሰር ካሊፋ ቢን ሀሩብ ቢን ቱዋይኒ ብን ሰይድ በሞቱ ጊዜ ነው፡፡
በሰኔ ወር ፲፱፻፷ ዓ.ም የዛንዚባርን ሕገ መንግሥታዊ ሁኔታ እንደ ገና የመረመሩት ሰር ሂላሪ ብላድ የተባሉት እንግሊዛዊ ባቀረቡት ማመልከቻ የሱልጣኑን ልዑላዉ ዘር በገዥነት መቀጠል በሕግ ምክር ቤቱ ውስጥ የታወቀ የተቃዋሚው ወገን እንዲኖርና አሁን መንግሥት በሾማቸው ኦፊሲዬል አባሎች በተባሉት ስፍራ በጠቅላላ ምርጫ የተመረጡት ፳፩ የሕግ ምክር ቤት አባሎች እንዲተኩ ሰር ሂላሪ አሳሰቡ፡፡
የሆነ ሆኖ ረፖርቱ ለዛንዚባር ሙሉ የውስጥ አስተዳደር መብት እንዲኖራት አያሳስብም፡፡ እሱም እንደሚለው የእንግሊዙ ነዋሪ የሥልጣን አስፈጻሚው ምክር ቤት (ኤክስኩቲሽ ካውንስል) ከተሻሻለ ሥልጣን ጋር ፕሬዚዳንት ሆኖ እንዲቀርና በሕግ ምክር ቤቱም የአብዛኛው ድምፅ መሪ የሆነው ሰው ዋና ሚኒስትር እንዲሆን ይገልጻል፡፡
ማሳሰቢያቸውም በሀገሪቱ የውስጥ አስተደደርን መብት ለመፍጠርና የሚኒስቴራዊ ሥነ ሥርዐት አገዛዝን ለማቋቋም አለመሆኑን ሚስተር ብላድ ሲያስታውቁ እንዲህ ያለው እርምጃ የማይቻል ነው ሲሉ ተናገሩ፡፡
ምናልባትም ወደፊት ዛንዚባር በምሥራቅ አፍሪካ ግዛቶች መካከል ሊኖር በሚታሰበው የፌዴሬሽን ውጥን ልትካፈል ብትፈልግ ለግልዋ የውስጥ ጉዳይ ኀላፊ በመሆን ከእንደዚህ ያለው ነገር ልትሳተፍ ትችላለች፡፡
የኤኮኖሚ ልማት የዛንዚባር ዋና ሀብት ቅርንፉድ ሲሆን ይኸውም ዓለምን ከሚያሻው ከመቶ ሰማኒያውን እጅ ዛንዚባር ያበረክታል ማለት ነው፡፡ ሩዝና ከሰቫ በሰፊው ስለሚበቅል በሀገር ውስጥ ፍላጎትን ያረካል፡፡
ሃይማኖት  አብዛኛውን እስላም፡፡
መከላከያ በእንግሊዝ ጥበቃ ሥር፡፡
ዩጋንዳ
ጂዖግራፊያዊ አቀማመጥ ከባሕር ዳር የማይዋሰነው ዩጋንዳ ወደ መካከለኛ ሀገር ከመሬት አጋማሽ ኢኩዋተር ላይ ይገኛል፡፡ አዋሳኞቹም በምሥራቅ ኬንያ በሰሜን ሱዳን በምዕራብ ኮንጎ (ሊዎፖልድቪል) በደቡብ ሩዋንዳ ኡሩንዲና ታንጋኒካ ናቸው፡፡
ስፋት  93.981 ስኩዌር ማይልስ፡፡
የሕዝቡ ብዛት 5.767.000
ዋና ከተማ  ካምፓላና ኤንቴቤ ሌሎችም ትልልቅ ከተሞች ጂንጃና ምባሌ ናቸው፡፡
ቋንቋ ኦፊሲየል እንግሊዝኛ ስዋሒሊ ሉጋንዳ እንዲሁም ልዩ ልዩ የነገድ ቋንቋዎች አሉ፡፡
የመንግሥቱ አስተዳደር ዩጋንዳ በእንግሊዝ ጥበቃ ሥር የሚገኝ ግዛት ሲሆን በተለይም በአንዳንድ ልዩ ስፍራወች ከእንግሊዝ ጋራ በተደረገው ስምምነት የየቀበሌው የነገድ ሥልጣንና መብት እንደተያዘ እንዲቀር በመደረጉ ሁሉም የንጉሥ አገዛዝ ሥነ ሥርዐትን የተከተሉ አራት አውራጃዎች ይገኙበታል፡፡ እነዚህም እያንዳንዳቸው አንዳንድ ንጉሥ የሚገኝባቸው ቡጋንዳ ቡንዮሮ አንኰሌ ቶሮ ናቸው፡፡
ከመሪዎቹ አንዱ የቡጋንዳው ካባካ ዳግማዊ ሙቴሳ የተባሉት የእንግሊዝ ምሥራቃዊ አፍሪካ ጥበቃ ግዛት በሆነችው በዩጋንዳ ውስጥ ከማገኙት አራት የነገሥታት ክፍለ ግዛቶች ውስጥ በጣም ከፍተኛዋና ሀብታም የሆነችው የቡጋንዳ ሀገር ንጉሥ ናቸው፡፡ እ.ኤ.አ በ፲፱፻፳፬ ዓ.ም የተወለዱት እኒህ ገዥ በዘርፉ ፴፬ኛው ንጉሥ ናቸው፡፡
ዩጋንዳ ራሷን በመቻል የውስጥ አስተዳደር መንግሥትን ብታቋቁምና ሀሃራቸው የዩጋንዳ አንደኛው ክፍል ሆና የቀረች እንደ ሆነ ወደ ፊት የሀገሪቱ ባህልና ልማዶች እንዲሁም የገንዳ ውስጥ በሚያዳግት ሁኔታ ላይ ይወድቃል በሚለ ፍርሃት ሉኪኰ በሚል ስም የታወቀው አፍሪካዊ የሕግ ምክር ቤታቸውና ራሳቸው ዳግማዊ ሙቴሳ ሀገራቸው ከዩጋንዳ መነጠልዋን ለማየት ይሻሉ፡፡ ስለዚህ በዩጋንዳ ውስጥ በ፲፱፻፷፩ ዓ.ም ሊደረግ የተዘጋጀውን ብሔራዊ ጠቅላላ ምርጫ አጥብቀው ይቃወማሉ፡፡ ይህም ምርጫ ከተደረገ ውጤቱ በአፍሪካዊ የድምፅ ብልጫ እንደሚሆን ይጠበቃል፡፡ የቡናገንዳ አምስት መቀመጫዎች ለሁለት ዓመት ጊዜ ያለ እንደራሴዎች ባዶዋቸውን ቆይተዋል፡፡
በኀዳር ወር እ.ኤ.አ በ፲፱፻፶፫ ዓ.ም የእንግሊዝ መንግሥት የወጣቱን ንጉሥ ሥልጣን እንደማያውቅላቸው በማረጋገጥ በአይሮፕላን አድርጎ ወደ ሎንዶን ያጋዛቸው እንግሊዞች እንደሚሉት ከሆነ እኒህ ንጉሥ ስለ መላው የዩጋንዳ ጉዳይ በማሰብ ሊተባበሩ ባለ መፍቀዳቸው ምክንያት ነበር ይባላል፡፡ ዋናውም ነገር ካባካው ቡጋንዳ በአንድ አጭርና በተወሰነ ጊዜ ውስጥ ሙሉ ነፃነትዋን እንዲታገኝ በመጠየቃቸው ነው፡፡
በ፭ ዓ.ም ግዞት በኋላ ወደ ሀገራቸው ሊመለሱ ያቃቸው ከእንግሊዝ መንግሥት ጋር ያደረጉት ሰምምነት ሲሆን ይኸውም ስምምነት ከሥልጣኖቻቸውም አንዳንየቹን ሲያስቀርባቸው በቡጋንዳ መንግሥትና በዩጋንዳ መንግሥት መካከል ያለውን ግንኙነት እንደገና በደንብ ለይቶ ከማሳየቱም ሌላ የቡጋንዳ አቅዋም እንደ አንድ አውራጃ መሆኑን እንደገና በደንብ አረጋግጦአል፡፡
በጥቅምት ፬ ቀን ፲፱፻፷ ዓ.ም ሉኪሎ የሚባለው ፓርላማቸው ቡጋንዳ እ.ኤ.አ በጥር ፩ ቀን ፲፱፻፷፩ ዓ.ም የውስጥ አስተዳደር ነጻነት ያለው መንግሥትነት እንድታውጅ ጠቀየ፡፡
እንግሊዝም መንግሥት በሰጠው መልስ “የግርማዊ ንግሥት መንግሥት የጠባቂነት ኀይሉ እስካለ ድረስ ከጥበቃ ግዛት ከዩጋንዳ ውስጥ ማናቸውም ዐይነት የመነጠል ሁኔታ አይኖርም” ሲል አረጋገጠ፡፡
ከእንግሊዝ ጋር የሚደረግ ማናቸውም ስምምነት ሁሉ ሊታይ የሚችለው ከሁለቱም ወገን የጋራ የሆነ መልካም ፈቃድ ሲኖር ብቻ ይሆናል፡፡ በለንዶን የኸገ መንግሥቱ ስብሰባ በ፲፱፻፷፩ ዓ.ም እስከ ተደረገ ድረስ ምንም ዐይነት ለውጥ አየኖርም ሲባል ለቡጋንዳ ተነገራት፡፡ በ፲፱፻፶፭ ዓ.ም ስምምነት መሠረት ከሆነ ቡጋንዳ በዩጋንዳ ብሔራዊ ጠቅላላ ምርጫ ተካፋይ መሆን የግድ ይሆንባታል፡፡ ያለዚያ ግን የዚህ የመነጠል ነገር መጥፎ ነገሮችን እንደሚያስከትል ይታመናል፡፡
የኤኮኖሚ ልማት እርሻና ከብት እርቢ የሀገሩ መሠረታዊ ኤኮኖሚ ነው፡፡
ጥጥ ተወላጆቹ ይበልጡን የሚያመርቱት ነው፡፡ ሸንኰራ ቡና፣ ሻይና የላስቲክ ተክሎች በሰፋፊ ሁዳድ ላይ ይገኛሉ፡፡ ቡና ትምባሆ የባሕር ማሽላና የሥራሥር ፍሬዎች በብዙ ይመረታሉ፡፡ ማዕድኖችም ወርቅና ብር ናቸው፡፡
ገንዘብ የምሥራቅ አፍሪካ ፓውንድ
ሃይማኖት  አረመኔ ክርስቲያንና እስላም፡፡
መከላከያ በእንግሊዝ መከላከያ ሥር፡፡
የደቡብ ምዕራብ አፍሪካ
ጂዖግራፊያዊ አቀማመጥየደቡብ ምዕራብ አፍሪካ አገር የሚገኘው ስሙ እንደሚያመለክተው ነው፡፡ አዋሳኞቹም በሰሜን አንጐላ በምሥራቅ ቤቹዋናላንድ በደቡብ የደቡብ አፍሪካ ኀብረት በምዕራብ የአትላንቲክ ውቅያኖስ ናቸው፡፡
ስፋት 317.887 ስኩወር ማይልስ፡፡
የሕዝቡ ብዛት  500.000
ዋና ከተማ ዊንድሆክ የባሕር ወደቦቹ ዋልቭስቤይና ሉዴሪትዝቤይ ናቸው፡፡
ቋንቋ እንግሊዝኛ፣ ጀርመን አፍሪካነስና የተወላጆቹ የባንቱ ቋንቋ፡፡
የመንግሥቱ አስተዳደር  የደቡብ ምዕራብ አፍሪካ የሚተዳደረው በደቡብ አፍሪካ መንግሥት ሥር ነው፡፡ የደቡብ ምዕራብ አፍሪካን በተባበሩት መንግሥታት ሞግዚትነት ሥር አውሎ ለነጻነቱ እንዲዘጋጅ ለማድረግ የነጻ አፍሪካ መንግሥታት ድጋፍ ያገኘ ብርቱ የሆነ የናሽናሊስት ንቅናቄ በሀገሩ ውስጥ ይገኛል፡፡ ፋኑኤለ ኰዚንጉይዚ የተባሉት የደቡብ ምዕራብ አፍሪካ አንድነት ፓርቲ ፕሬዚዳንት ሲሆኑ ይህም ፓርቲ በሀገር ውስጥ ከፍተኛው የፖለቲካ ወገን ነው፡፡
የፖለቲካ መሪቺፍ ሆሲ ኩታኰ፡፡ ሄሬሮስ የተባለው በደቡብ ምዕራብ አፍሪካ ካሉት የታወቁ ነገዶች አንደኛው የሆነው ጐሣ መሪ ናቸው፡፡
ምዕራብ ደቡብ አፍሪካ እስከ መጀመሪያው የዓለም ጦርነት ድረስ የጀርመን ግዛት ሆኖ ይኖር ነበር፡፡ አሁን የቀረው የጥንቱ የዓለም መንግሥታት ማኀበር ይህን ግዛት በደቡብ አፍሪካ ኀብረት ሥር በሞግዚታዊ አስተዳደር ላልተወሰነ ጊዜ በ፲፱፻፳፪ ዓ.ም ሰጠ፡፡
በማኀበሩ ስፍራ የተተካው የተባበሩት መንግሥታት ድርጅት በየጊዜው የሰጠውን ውሳኔ ከምንም ሳይቆጥረወ የደቡብ አፍሪካ መንግሥት የዚህን ሀገር አቅዋም አጥፍቶ ከራሱ ሀገር ጋር በመደረብ የራሱ የሆነ እነደ አንድ ክፍለ ገዛት ለማድረገ ተግባሩን እያከናወነ እንደ መገኘቱ መጠን የሞግዝታዊ አስተደደሩ አቅዋም የጥንቲ የዓለም ማኀበር ሲሞት አብሮት ሞቷል ሲል ይከራከራል፡፡
ከዘገሣቸው አራት የሚሆኑ እንደራሴዎቻቸው እ.ኤ.አ በ፲፱፻፵፯ .ም ከተባበሩት መንግሥታት ፊት ግን የደቡብ አፍሪካ መንግሥት የራሳችሁ የሆነ መንግሥት የላችሁም በሚል ምክንያት ምንም ዐይነት የሕፍ ኩታኰን ሌላ ማመልከቻ ተቀባይ በመታጣቱ ሪቨረንድ ማይክኤል እስኮት የተባሉት የእንግሊዝ ሀገር ቤተ ክግስቲያን ካህንና የሄሬሮ ሕዝብ ድምፅ በመሆን ብዙ ጊዜ ለውጪው ዓለም የሚናገሩት ሰው በነሱ ፈንታ ወደ ተባበሩት መንግሥታት ሄደው በጠቅላላው ስብሰባ ፊት ንግግር አደረጉ፡፡ እ.ኤ.አ በሐምሌ ወር ፲፱፻፶ ዓ.ም በሄግ ላይ የሚገኘው የኢንተርናሽናል ፍርድ ቤት በሰጠው አስተያየቱ ደቡብ ምዕራብ አፍሪካ እስካሁንም በኢንተርናሲዮናል ማንዴት (ያልተወሰነ አስተዳደር) ሥር ስለምትገኝ የደቡብ አፍሪካ ኀብረት መንግሥታት ጋር አንድ ዐይነት ስምምነት ሳይደረግ ለማሻቫል ችሎታ አይኖረውም ሲል ገለጸ፡፡
የደቡብ አፍሪካ መንግሥት ብዙ ጊዜ ይህን ግዛት በኢንተርናሽናል ሞግዚታዊ አስተዳደር ሥር እንዲያደርግ ወይም ስለ ግዛቱ አስተዳደር ሁኔታ ሪፖርቱን እንዲያቀርብ ቢጠየቅ በመደጋገም እንቢተግነቱን አስታውቋል፡፡
በኀዳር ወር መጀመሪያ እ.ኤ.አ በ፲፱፻፷  ዓ.ም ኢትዮጵያና ላይቤሪያ በአንድነት ሆነው ስለ ደቡብ ምዕራብ አፍሪካ ጉዳይ የደቡብ አፍሪካን መንግሥት ሄር ላየ በሚገኘው የኢንተርናሲዮናል ፍርድ ቤት ከሰዋል፡፡
በገሪቱ ውስጥ ከሚኖሩት  ፭፻ሺ (አምስት መቶ ሺህ) ሕዝብ መካከል ፴፫ (ሠላሳ ሦስት ሺህ) ሄሬሮወች ናቸው፡፡ በ፲፰፻፺፫ ዓ.ም ይህ ነገድ የሕዝቡ ብዛት ፩፻ሺ (አንድ መቶ ሺህ) ሆኖ ነበር፡፡ እ.ኤ.አ ከ፲፱፻፫ እስከ ፲፱፻፬ ድረስ ባደረጉት መነሣሣት ጀርመኖች በጦር ሥራቸው ፈጁዋቸውና ቁጥራቸው አነሰ፡፡ እ.ኤ.አ በ፲፱፻፲፩ ዓ.ም በደተረገው ኦፊሲዬል ቆጠራ ፲፭ (ዐሥራ አምስት ሺህ) ብቻ ነበሩ፡፡
የኤኮኖሚ ልማት የሀገሩ ሕዝብ ዋና ሥራ ከብት ማርባት ነው፡፡ የእርሻ ውጤቶችም ቆዳዎችን ቅቤን ባሕር ማሽላና ስንዴን ይጨምራሉ፡፡ የማዕድን ሀብቶች የአልማዝ ደንጊያዎች ቫንናዲያም ታንግስቲን እርሳስ ብረትና መዳብ ናቸው፡፡ ወደ ውጭ የሚላከውና ወደ ሀገር የሚገባው ሀብት ንግዱ ከደቡብ አፍሪካ ንግድ ጋራ የተደረበ ነው፡፡
ገንዘብ የደቡብ አፍሪካ ፓውንድ፡፡
ሃይማኖት ክርስቲያንና አረመኔ፡፡
መከላከያ መከላከያው በደቡብ አፍሪካ ኀብረት ሥር ነው፡፡
ደቡብ ሮዴሽያ
ጂዖግራፊያዊ አቀማመጥ  በመካከለኛው አፍሪካ ደቡባዊ ክፍል የሚገኘው የደቡብ ሮዴሽያ በሰሜን ከሰሜን ሮዴሽያና ከሞዛንቢክ በምሥራቅ ከሞዛንቢክ በደቡብ ከቤቹዋናላንድና ከደቡብ አፍሪካ በምራብ ከቤቹዋና ላንድ ጋር ይዋሰናል፡፡
ስፋት 150.330 ስኩዌር ማይልስ፡፡
የሕዝቡ ብዛት 2.641.500
ዋና ከተማዎች  ሳሊስበሪ ሌሎችም ትልልቅ ከተሞች ቡላዌዮ ኡሣታሊ ግዌሎ ፎርት ቪክቶሪያ ኩዉኩዌ እንዲሁም ጋቱማ ናቸው፡፡
ቋንቋኦፊሲየለ እንግሊዝኛ የተወላጆቹ የበንቱ ነገድ ቋንቋዎች ናቸው፡፡
የመንግሥቱ አስተዳደር የውስጥ አስተዳደር መብት ያገኘው የደቡብ ሮዴሽያ ቅኚ ግዛት በአገረ ገዢ የሚመራ የራሱ መንግሥት አለው፡፡ መላው አውሮፓዊ የሆነው ይህ መንግሥት የሕግ መምከሪያ ቤትና በጠቅላይ ሚኒስትር የሚመራ የሚኒስትሮች ምክር ቤት አለው፡፡
አፍሪካዊ ከሆኑ የፖለቲካ ወገኖች ብርቱ የሆነ ጭቅጭቅና ክርክር አብዛኛው የአፍሪካ ውያን ተወላጆች የሚገኙበት መንግሥት እንዲቋቋም በመጠየቅ ይገኛል ዳሩ ግን ነይሉን የዘረጋው አውሮፓዊ ሥልጣን በቀላሉ የሚለቅ መስሎ አይታይም የደቡብ ሮዴሽያ ብሔራዊ ዴሞክራቲክ ፓርቲ ዋናው የፖለቲካ ወገን ነው፡፡
ፖለቲካዊ መሪ ሾአ ንኰሞ፡፡
የደቡብ ሮዴሽያ ብሔራዊው የደሞክራቲክ ፓርቲ መሪ የሆኑትና በስደት ከሀገራቸው ውጭ የሚገኙት ጆሹአ ንኰሞ (ራሳቸውን "የውጭና የኢንተርናቭናል ዳጐዮች ዲሬክተር" ብለው የሚጠሩት) ሀገራቸውን ከአፍሪካውያን ፈቃድ ውጨ ከሰሜን ሮዴሽያና ከናያሳላንድ ጋር በፌዴራሲዮን ስለማጣመር ሁኔታ አጥብቀው የሚቃወሙ ናቸው፡፡
እኤአ በየካቲት ፳፩ ቀን ፲፱፻፶፱ ዓ.ም ሥራውን እንዳያከናውን የተከለከለው የደቡብ ሮዴሽያ አፍሪካውያን ብሔራዊ ካንግሬስ ፕሬዚደንት ነበሩ፡፡ በቡላዌዮ የአፍሪካውያን ብሔራዊ ካንግሬስ ቅርንጫፍ ሊቀመንበር በሆኑበት ጊዜ ንኮሞ የአንድ ማኀበራዊ ተግባር ሠራተኛና በቡላዌዮም የሮዴሽያ የምድር ባቡር ሠራተኞች ኀብረት ጠቅላይ ጸሓፊ ነበሩ፡፡ ጠቅላየ ሚኒስትሩ ሰር ጐድፈሪ ሁጂንስ (አሁን ሎርድ ማልቨርን የባሉት) እኤአ በሚያዝያ ወር ፲፱፻፶፪ ዓ.ም ስለ ሀገሪቱ የወደፊት ሕገ መንግሥት ጉባኤ ወደ ሎንዶን ከቀሩት መልእክተኞች ጋር አብረው ይሄዱ ዘንድ ሚስተር ንኮሞን ጠቅየዋቸው ነበር፡፡
እኤአ በ፲፱፻፶፫ ዓ.ም መጀመሪያ ግድም ንኮሞ ሎንዶን ላይ ባደረጉት ንግግር አፍሪካውናየንነ ከፌዴሬሽኑ በግድ ለማስገባት የሚደረገውን ማናቸውንም ሐሳብ በብርቱ ነቅፈዋል፡፡ በአውሮፓውያን የሚካሄደውንና የቅኝ ግዛት መለክ ያለበትን የአፍሪካውያን ጉዳዮች ቦርድ የተባለው የመንግሥት ድርጅት እንዲፈርስ መፈለጋቸውን በ፲፱፻፶፰ ዓ.ም ሲገልጹ ከአፍሪካውያን አንጻር ሆኖ ሲታይ ከንቱ ተስፋዎችን በማቅረብ ምንም ዐይነት ጥቅምና አገልግሎት ስለሌለው ነው ሲሉ ተከራከሩ፡፡
በተከታተሉት ወራት ፌዴሬሽኑ ባጭር ጊዜ ውስጥ እንዲፈርስ በመጠየቃቸውና ከዚህኑ ሀይነት አንድ አቤቱታ (በየካቲት ወር ፲፱፻፶፱ ዓ.ም ለአፍሪካና እስያ ወጣቶች ስብሰባ ካደረጉት አቤቱታ) በኋላ ፓርቲያቸው በሮዴሽያ ምድር ከሕግ ውጨ መሆኑ ታወጀ፡፡
ተቀማጭነታቸውን አሁን በሎንዶን ያደረጉት ሚስተር ንኮሞ በነሐሴ ወር  ፲፱፻፷ ዓ.ም ሲናገሩ የደቡብ ሬዴሽያ አፍሪካውያንን ጉዳይ ፓርቲያቸው ለተባበሩት መንግሥታት ለማቅረብ እንደቆረጠበት አስታወቁ፡፡
ቁጥራቸው ከነጮቹ ጋር ሲመዛዘን አፍሪካውያን 2.500.000 (ሁለት ሚሊዮን አምስት መቶ ዘጠና ሺሕ) ሲሆን ነጮቹ ፪፻፲፩ሺ (ሁለት መቶ ዐሥራ አንድ ሺሕ) ናቸው፡፡ ምንም እንኳ የተባበሩት መንግሥታትን ሞግዚታዊ ጥገኝነትን ባይፈልጉም የተባበሩት መንግሥታት በነገሩ ይገባ ዘንድ አጥብቀው የሚሹ መሆናቸውን በጥቅምት ወር ፲፱፻፷ ዓ.ም አስታወቁ፡፡ በኋላም ስለዚሁ ጉዳይ ወደ ኒው ዮርክ ሄዱ፡፡
የኤኮኖሚ ልማት ደቡብ ሮዴሽያ የእርሻና የከብት ማሰማሪያ ሀገር እንደ መሆኑ ሁሉ በማዕድን ሥራዎች ረገድ መጠነኛ የኢንዱስትሪ ሥራን አቋቁሞአል፡፡ በመገናኛና በሌላም አስፈላጊ ነገሮች ሁሉ የተሟላ ድርጅት አለው፡፡ ከሀበት ውጤቶቹም ውስጥ ትምባሆ የባሕር ማሽላ ሎዝ ሥጋ እንዲሁም ቆዳዎች ናቸው፡፡ ማዕድኖችም አስቤስቶስ ወርቅ የደንጊያ ከሰልና ጥሬ ክሮም ናቸው፡፡ ሸቀጣሸቀጥን የሚያወጡ እንዱስትሪዎች እያደር ማደጋቸው ይታያል፡፡
ሃይማኖት አብዛኛዎቹ አፍሪካውያን በባህላቸው የተለማደችና ጥቂቶችም እስላሞች አሉ፡፡
መከላከያ የሮዴሽያና የናያሳላንድ ፌዴሬሽን የራሱ ጦር ሠራዊትና አየር ኀይል አለው፡፡ እንደ ኤውሮፖ አቆጣጠር በታኀሣሥ ወር ፱፻፶፫ ዓ.ም የመካከለኛው አፍሪካ አዛዥ የተባለ ድርጅት ተቋቁሟል፡፡ የእግረኛ ወታደሩ ብዛት ፮ ሺሕ ነው፡፡
ጋምቢያ
ጂዖግራፊያዊ አቀማመጥ በምዕራብ አፍሪካ የሚገኘው የእንግሊዝ የቅኝና የጥበቀ ግዛት የሆነው ጋምቢያ በምዕራብ የአትላንቲክ ውቅያኖስ ሲያዋስነው የቀረው ወገን በሙሉ በሴኔጋል የተከበበ ነው፡፡
ስፋት 4.003 ስኩዌር ማይልስ፡፡
የሕዝቡ ብዛት 285.000
ዋና ከተማዎች ባትረስት ሌሎች ከተሞች ጆርጅታዎንና ቢንታግ ናቸው፡፡
ቋንቋእንግሊዝኛና ሌላም የተወላጆቹ ቋንቋዎች፡፡
የመንግሥቱ አስተዳደር የእንግሊዝ የጥበቃና የቅኚ ግዛት ሆኖ በአንድ አገረ ገዥ ይተዳደራል፡፡
መሪዎች የበላይ ገዥ ንግሥት ኤልሳቤጥ ፪ኛ
የኤኮኖሚ ልማት አብዛኛውን የእርቫ ሀገር በመሆኑ የጋምቢያ ዋናው ሰብል ወደ ውጭ ሀገር የሚላከው የሥራሥር ፍሬዎች ውጤት ነወ፡፡ ይኸውም 9ዐ% (ከመቶ ዘጠናውን) የሀገሩን ንግድ ይይዛል፡፡ ሌሎቹ ሀብቶች የዘንባባ ዘይት ቆዳዎችንና ሰምን ጤፍ ሩዝ ጥጥና የባሕር ማሽላን ይጨምራል፡፡
ገንዘብ የምዕራብ አፍሪካ ፓውንድ፡፡
ሃይማኖት እስላምና ቁጥሩ አነስተኛ የሆነ ክርስቲያን፡፡
መከላከያ በእንግሊዝ መከላከያ ሥር፡፡
የእንግሊዝ ካሜሩን፡፡
ጂዖግራፊያዊ አቀማመጥ በምዕራብ አፍሪካ የሚገኘው የእንግሊዝ ግዛት የሆነው የእንግሊዝ ካሜሩንስ በሰሜንና በምዕራብ ናይጄርያ በምሥራቅና በደቡብ ካሜሩንና የአትላንቲክ ውቅያኖስ ይዋሰኑታል፡፡
ስፋት 34.081 ስኩዌር ማይልስ፡፡
የሕዝቡ ብዛት 1.440.000
ዋና ከተማ ቢዎ ሌሎችም ቪክቶሪያና ቲኰ፡፡
ቋንቋ ኦፊሲየለ እንግሊዝኛ እንዲሁም የተወላጆቹ ቋንቋ አለ፡፡
የመንግሥቱ አስተዳደር በተባበሩት መንግሥታት ጠባቂነት በእንግሊዝ ሞግዚትነት የሚተዳደረው ካሜሩንስ ለጊዜው ከናይጄሪያ ጋራ ተደርቦ እንዲተደደር ሲደረግ ቆይቷል፡፡ ዳሩ ግን በሚመጣው ዓመት የሚደረገው የፕሌብሲት ምርጫ ወደፊት ሀገሩ ከካሜሩንስ ሬፑብሊክ ወይም ከናይጄርያ ጋራ እንዲዋሐድ ያስችለዋል፡፡
የመንግሥቱ መሪጆን ንጉ ፎንቻ - ጠቅላይ ሚኒስትር ንጉ ፎንቻ የካሜሩን ብሔራዊ ዴሞክራቲክ ፓርቲ የተባለው የፖለቲካ ወገናቸው በጠቅላላው ምርጫ አሸናፊነትን ከተጐናጸፈ በኋላ እ.ኤ.አ ከ፲፱፻፶፱ ዓ.ም ጀምሮ የእንግሊዝ ካሜሩንስ ጠቅላይ ሚኒስትር ሆነዋል ስለ ሀገሪቱ የወደፊት ሁኔታ በተባበሩት መንግሥታት የሞግዚት አደራ ምክር ቤት ፊት ቀርበው ንግግር አድርገዋልም፡፡
እኤአ በ፲፱፻፲፮ ዓ.ም የተወለዱት ሚስተር ፎንቻ የሁለት የሮማ ካቶሊካውያን ት/ቤቶች ሥራ መሪ በመሆን አገልግለዋል፡ እርሳቸውም የባሜዳ መምህራን ኀብረት የተባለው ሲቋቋም የመጀመሪያውን መሪ መንፈስ የሰጡ ሰው ናቸው፡፡ ከዚያም የናይጄርያንን የመምህራን ኀብረት አንደኛውን ቅርንጫፍ መሠረቱ፡፡
በዶክተር ኬንድሊ የሚመራው ጥንት የካሜሩን ብሔራዊ ፌዴሬሽን ይባል የነበረውና ዛሬም የካሜሩን ብሔራዊው ኮንግሬስ በሚባለው ፓርቲ ውስጥ ብርቱ ሠራተኛና ደጋፊውም ነበሩ፡፡ የምሥራቅ ናይጄሪያ ሕግ ምክር ቤት ተቋቁሞ እ.ኤ.አ ከ፲፱፻፶፩ እስከ ፲፱፻፶፬ ዓ.ም ድረስ የእንግሊዝ ካሜሩንስ እንደራሴዎቿን ትልክ በነበረበት ጊዜ ከመጀመሪያዎቹ ነባር እንደራሴዎች አንደኛው ነበሩ፡፡
እኤ በ፲፱፻፶፬ ዓ.ም አሁን የበጎ አድራጎት ሚኒስትራቸው ከሆኑት ሚስተር ኬ.ኤን ጁዋ ጋር ተረዳድተው የካሜሩን ብሔራዊ ዴሞክራቲክ ፓርቲ የተባለውን አቋቋሙ፡፡ በ፲፱፻፶፯ ዓ.ም በእንግሊዝ ካሜሩንስ ምክር ቤት ውስጥ የሚስተር ፎንቻ ፓርቲ አምስት መቀመጫዎችን ሊያገኝ ቻለ፡፡ የ፲፱፻፶፱ ዓ.ም ጠቅላላ ምርጫ አሸንፈው ጠቅላይ ሚኒስትርነቱን እስከ ያዙ ጊዜ ድረስ በምክር ቤቱ ውስጥ የተቃዋሚው ወገን መሪ ነበሩ፡፡
የኤኮኖሚ ልማት ከብት አርቢና የባሕር ማሽላ ማምረት የሀገሩ ዐይነተኛ ሥራ ነው፡፡ እንዲሁም ወደ ውጭ ሀገር ለንግደ የሚልካቸው ሙዝ ላስቲክ ኰኰአ የዘንባባ ዘይትና ፍሬወችንም ጭምር ነው፡፡ ወደ ሀገር ውስጥ የሚገባው ንግድ ጨርቃ ጨርቅ የቤንዚን ዘይት ሸቀጣሸቀጥና ከብረታ ብረት የተሠሩ ነገሮች ናቸው፡፡
ገንዘብ የናይጄርያ ፓውንድ፡፡
ሃይማኖት  እስላምና አረመኔ፡፡
መከላከያ በእንግሊዝ መከላከያ ሥር፡፡
ልዩ ሪፖርት፡፡
የ፪ - ፶፫ (እ.ኤ.አ ፲፱፻፷ ዓመተ ምሕረት ለመላው አፍሪካ ክፍለ ዓለም ደስታን ብልጽግናንና መልካም ተስፋን ይዞ እንደመምጣቹ መጠን ባንድ ወገን ደግሞ ይኸው ዓመተ ምሕረት ለአፍሪካና ለቀረውም ዓለም አስጊና በጣም አሳሳቢ የሆነ ችግር ሊታይበት ተትሏል፡፡ ይኸውም የኮንጎ ሁኔታ ነው፡፡
ነጻነቱን እንደ ኤውሮፓ አቆጣጠር ሰኔ ፴ ቀን ፲፱፻፷ ዓ.ም ያገኘው የኮንጎ (ሊዎፖልደቪል) ሬፑብሊክ በመጀመሪያው የነጻነቱ ሳምንት በነበሩት ቀኖች ውስጥ ችግር የተፈጠረበት ምድር ሊሆን በቃ፡፡
"የሕዝብ ጥበቃ ኃይል" (አሁን የካንጎ ጦር ሠራዊት) የተባለው ጦር አለታዘዝ ብሎ በማመፁ ምክንንያት መንግሥቱ ሊቆጣጠረው ሳይችል ቀረ፡፡ ቤልጂግ የጦር ወታደሮቿን ወደኮንጎ ልካ ጣልቃ ገብ ሆነች፡፡ ብዙ ኤውሮፓውያን ነዋሪዎች ከሀገሩ መውጣት ቀጠሉ፡፡
ከዚያመ በኋላ መላው ሀገር ከብጥብጥና ከአሰቃቂ ሁከት ውስጥ ወደቀ፡፡ የቀሩትን የአፍሪካ ሀገሮችና የተባበሩትንም መንግሥታት ይህን ችግር እዳያቃልሉ በጣም ያስቸገራቸው ነገር ከራሱ ከኮንጎ የሚፈልቀው በደዕለቱ የሚደረገው ሁኔታ በመሆኑ በየዕለቱ የተደረገው ድርጊቱ እንደሚከተለው ያመለክታል፡፡
ሰኔ ፴ ቀን ፲፱፻፶፪ ዓ.ም የተባበሩት መንግሥታት ጸጥታ ምክር ቤት ኮንጎ የተባበሩት መንግሥታት አባል እንድትሆን ያቀረበችውን ማመልከቻ ያላንዳች መቃወም ተቀብለው፡፡
ሐምሌ ፩ ቀን ፲፱፻፶፪ ዓ.ም የሕዝብ ጸጥታ ጥበቃ በማል ስም በታወቀው በኮንጎ ጦር ሠራዊትና በኮንጎ መንግሥት መካከል በተደረገው ውል የጦር ኀይሉ አዛዥነት ለኮንጎሊዝ መኰንኖች እንዲዛወር በሚል መልክ ስምምነት ሆነ፡፡ ቤልጂኮች በጀርመን ሀገር ካላቸው ጦር ውስጥ ወታደሮቻቸውን በአደሮፕላን ወደ ኮንጎ መስደድን ጀመሩ፡፡ የጠቅላይ ሚኒስትር ሉሙምባን ሕይወት ለማጥፋት የታቀደ አድማ እንደ ተገኘ ተነገረ፡፡
ሐምሌ ፪ ቀን ፲፱፻፶፪ ዓ.ም አውሮፖውያንና አሜሪካውያን ስደተኞች የካንጎ ወንዝ በማቋረጥ ወደ ብራዛቪል ከተማ መግባታቸውን ሲቀጥሉ ሌሎቹ ደግሞ ወደ ዩጋንዳ አቋርጠው ገቡ፡፡ ስድስት አውሮፓውያን በኤልዛቤትቪል ከተማ ተገደሉ፡፡
ሐምሌ ፫ ቀን ፲፱፻፶፪ ዓ.ም ተጨማሪ የቤልጅክ ጦር ወታደሮች በኤልዛቤትቪልና በሉሉአቦርግ ሲገቡ እንዲሁም በሰሜን ሮዴሽያ ግዛት በመዳብ ማዕድን ቀበሌ በሚገኙ ከተሞች ውስጥ የሰፈሩት ስደተኞች ብዛት ፪ሺ (ሁለት ሺሕ) መሆኑ ተነገረ፡፡ሌሎችም ወደ ታንጋኒካ መድረሳቸው ተገልጿል፡፡
ሐምሌ ፬ ቀን ፲፱፻፶፪ ዓ.ም መስየ ሞይስ ቾምቤ የካታንጋን ነጻ መንግሥት መሆን ዐወዱ፡፡ መስየ ሉሙምባ የተባበሩትን መንግሥታት ርዳታ ጠየቁ፡፡ ሀገሩን ለቀው የተሰደዱ አውሮፓውያን ቁጥር ፳ሺ (ኻያሺሕ) እንደ ሆነ ተነገረ፡፡ ብዙ የቤልጂግ ጦር ወታደሮች በአየር ወደ ካንጎ ይላኩ ጀመር፡፡
ሐምሌ ፭ ቀን ፲፱፻፶፪ ዓ.ም ኒው ዮረክ ከተማ የተባበሩት መንግሥታት ዋና ጸሐፊ ሚስተር ዳግ ሐመርሾልድ የአፍሪካን ዘጠኙን ነጻ መንግሥታት እንደራሴዎች ሰብስበው ተመካክረዋል፡፡ የካንጎ መንግሥት የአሜሪካ መንግሥት ሦስት ሺሕ የጦር ወታደሮችን ልኮ ጸጥታ እንዲያረጋጋለት ጠየቀ፡፡ የቤልጂክ ወታደሮች ከመታዲ የወደብ ከተማ ግማሹን ለቅቀው ወጡ፡፡ ሚስተር ሉሙምባና ፕሬዚዳንት ካሣቩቡ በካታንጋ የኤልዛቤትቪል አይሮፕላን ጣቢያ እንዳያርፉ ተከለከሉ፡፡
ሐምሌ ፮ ቀን ፲፱፻፶፪ ዓ.ም መስየ ሉሙምባና ፕሬዚዳንት ካሣቩቡ የቤልጂክ ወታደሮች በሚያስቸኩል ሁኔታ ከኮንጎ ለቀው እንዲወጡ ጠየቁ፡፡ የሶቪዬት ኀብረት ሶሹያሊስት ሬፑብሊክ መንግሥት በአሜሪካ በእንግሊዝ በምዕራባዊ ጀርመንና በፈረንሳይ እየተረዱ የቤልጁክ ወታደሮች ካንጎ መውረራቸውን ያቆሙ ዘንድ አንድ ዐይነት ተግባር እንዲወስድ የተባበሩትን መንግሥታት ጠየቀ፡፡ የቤልጂክ ፓራትሩፕሮች የሊዎፖልድቪልን አይሮፕላን ማረፊያ ያዙ፡፡ ፕሬዚዳንት አይዘን ሐወር ወደ ኮንጎ አንዳችም ዐይነት የጦር ሠራዊት ርዳታ እንደማይልኩ በዚህኑ ዕለት አስታወቁ፡፡ የጋና መንግሥት የካታንጋን ነጻነት እንደማያውቅ ገልጾ ለኮንጎ የጦር ርዳታና የቴክኒክ ርዳታ እንደሚያደርግ አስታወቀ፡፡
ሐምሌ ፯ ቀን ፲፱፻፶፪ ዓ.ም ካንጎ ከደልጂክ መንግሥት ጋራ የነበራትን የዲፕሎማቲክ ግንኙነት አቅረጠች፡፡
የተባበሩት መንግሥታት የጸጥታ ምክር ቤት ቤልጂክን ከካንጎ እንድትወጣ በመጠየቅ የተባበሩትን መንግሥታት ወታደሮች ለመላክ ወሰነ፡፡ ስለዚሁ በተሰጠው ውሳኔ እንግሊዝ ፈረንሳይና ቻይና ድምፅ ሳይሰጡ ሲቀሩ የቀሩት ስምንቱ በሙሉ ተስማሙ፡፡ በኮንጎሊዝና በቤልጂኮች መካከል ሊዎፖሊድቪል ላይ ውጊያ ተደረገ፡፡ የስዉድኑ ተወላጅ ሜጀር ሀዳኔራል ካርል ቮን ሆርን በፓሌስታይን የተባበሩት መንግሥታት የሰላም ጠባቂ ኀይል የኤታ ማጆር ሹም የተባበሩት መንግሥታት ወደ ኮንጎ ለማሰደው ጦር አዛዥ ለመጀመሪያ ጊዜ ከጋና ጊኒ ማሊና ቱኒዝያ ሀገሮች ለሚሄዱት ወታደሮች የጦሩ ዋና አዛዥ እንዲሆኙ ተሾሙ፡፡ መስየ ቾምቤ የተባበሩት መንግሥታት ወታደሮች ወደ ካታንጋ እንዲገቡ አለመፍቀዳቸውን አስታወቁ፡፡ ሊፖዎልድቪል ላይ አደጋ እየቀለጠ ሄደ፡፡ ቤልጂኮችም በመስየ ሉሙምባ ላየ በሊዋፖልጅቪል አይሮፕላን ጣቢያ አደጋ አደረጉ፡፡
ሐምሌ ፰ ቀን ፲፱፻፶፪ ዓ.ም መስየ ሉሙምባ የቤልጂክን ወታደሮች ሁሉ ከኮንጎ በዐሥራ ሁለት ሰዓት ጊዜ ውስጥ ለቅቀው እንዲወጡ ጠየቁ፡፡ የጋናን ጦር ሠራዊት የሚመሩት እንግሊዛዊው መኰንን ጄኔራል ሄቲ አሌክሳንደር "የሕዝብ ጸጥታ ጥበቃ ኀይል" ተብሎ የሚጠራው የኮንጎ ጦር ሠራዊት የጦር መሣሪያውን እንዳስረከበ አስታወቁ፡፡ መስየ ቾምቢ መስየ ሉሙምባ ኰማኒስት ናቸው ሲሉ ወነጅሏቸው፡፡
ሐምሌ ፱ ቀን ፲፱፻፶፪ ዓ.ም የመጀመሪያዎቹ የተባበሩት መንግሥታት ወታደሮች ደረሱ፡፡ የረባበረው የዐረብ ሬፒብሊክ የካታንጋን ነጻ መንግሥትነት ለማወቅ እምቢ አለ፡፡ ቤልጂክ የካታንጋን ነጻነት ሁኔታ በመመልከት በሀገሩ እንዲሁም ጸጥታግ ሰላም በሚገኝበት የኮንጎ ማነኛውም ክፍል የሚያስፈልገውን ሁሉ መተባበርና መረዳዳት እንደምታ ደርግ ቃል ሰጠች፡፡
ሐምሌ ፲ ቀን ፲፱፻፶፪ ዓ.ም በኮንጎ ፭ሺ (አምስት ሺሕ) የተባበሩት መንግሥታት ወታደሮች ከጋና ከቱኒዝያ ከሞሮኰና ከኢትዮጵያ ደረሱ፡፡ በካታንጋ የሚገኘው የሕዝብ ጸጥተ ጥበቃ የተባለ የኮንጎ ጦር ሠራዊት ከቤልጂክ መኩንን ሥር እንዲታዘዝ ተደረገ፡፡ በቅርቡ ጊዜ የካንጎሊዝ ጦር ሠራዊት ዋና አዛዥ እንዲሆኑ የተሾሙት ጄኔራል ቪክተር ሉንዱላ ኤልዛቤትቪል ከተማ በካታንጋ ባለሥልጣኖች ተይዘው ታሠሩ፡፡ መስየ ጆሴፍ ያቫ የተባሉት የኦኮኖሚ ጉዳይ ሚኒስትሮ የካታንካው ኮናካት ፓርቲ አባል ከሚስተር ሉሙምባ መንግሥት ተሰናበቱ፡፡
ሐምሌ ፲፩ ቀን ፲፱፻፶፪ ዓ.ም መስየ ሉሙምባ የተባበሩት መንግሥታት ቤልፋኮችን ካላስወጣ የሶቪዬትን ጦር ኀይሎች እንደሚጠሩ አስታወቁ፡፡ ነገር ግን የኮንጎ ሕግ መወሰኛ ምክር ቤት የሾቪዬትን ጦር ጣልቃ መግባት ተቃወመ፡፡ ከሞሮኰ ወታደሮች መካከል ጥቂቶቹ ታይሲቪል ከተማ አቅራቢያ ተገደሉ፡፡ የጊኒው ፕሬዚዳንት ሴኩ ቱሬና የጋናው ፕሬዚዳንት ንክሩማህ የካታንጋን ነተ መንግሥትነት ለማወቅ እንቢ አሉ፡፡ የሮዴሀብያው ጠቅላየ ሚኒስትር ሰር ሮይ ዌሊንስኪ ሚስተር ቾምቤ የሮዴሽያ ፌዴራል ጦር ወታደሮች አንዲላኩላቸው የጠየቁት ቢከለከል ቀላል ነገር አለመሆኑን በመግለጽ ጉዳዩ እንደ ሕገ መንግሥቱ መሠረት ብቻ መከናወን እንደሚኖርበት አስታወቁ፡፡
ሐምሌ ፲፪ ቀን ፲፱፻፶፪ ዓ.ም አየርላንድ ከጦር ኀይሏ አንድ ክፍል በተባበሩት መንግሥታት አዛዥ ሥር እንዲውል ወደ ኮንጎ ለመላክ መወሰሂን አስታወቀች፡፡ ቤልጁክ የተባበሩት መንግሥታት ከጠየቋት ወታደሮችዋን ከሊዎፓልድቪል ለማውጣት ተስማማች፡፡ የካንጎሊዝ ብሔራዊ የሕግ ምክር ቤት ከቤልጂክ ጋር ስለ ተደረገው የዲችሎማቲክ መቋረጥ ጋር ስለ ደተረገው የዲፕሎማቲክ መቋረጥ ነገሩን ለማጽደቅ እንቢ አለ፡፡
ሐምሌ ፲፫ ቀን ፲፱፻፶፪ ዓ.ም የተባበሩት መንግሥታት ዋና ጸሓፊ ሚስተር ዳግ ሐመርሾልድ በኮንጎ ስለሚገኙት የተባበሩት መንግሥታት ጦር ኀይሎች ለጸጥታው ምክር ቤት ሁኔታውን ገለጹ፡፡ በጋዛ ቀበሌ የሚገኙት የስዊድን ወታደሮች ወደ ኮንጎ ከተላከው የተባበሩት መንግሥታት ጦር ክፍሎች ጋራ እንዲደረቡ ተደረገ፡፡ የቤልጂክና የኮንጎሊዝ እንደራሴዎች በብጥበጣ ቀስሐሀስነት እርስ በርሳቸው ተወነጃጀሉ፡፡
ሐምሌ ፲፬ ቀን ፲፱፻፶፪ ዓ.ም የተባበሩት መንግሥታት የጸጥታው ምክር ቤት ባወጣው ውሳኔ ቤልጂክ የጦር ኀይሏን በፍጥነት እንድታስወጣ ጠየቀ፡፡ ይህንና ሌላውንም አስፈላጊ ተግባር እንዲያስፈጽሙ ለዋናው ጸሓፊ ለዳግ ሐመርሾልድ ሙሉ ሥልጣን ተሰጠ፡፡ የአሜሪካው የውጭ ጉዳይ ሚኒስትር ክርስቲያን ሄርተር መስኮብ ወደ ኮንጎ የጦር ወታደሮችን እልካለሁ የምትለው ቀልድና ጉራ መሆኑን አስታወቁ፡፡ የቤልጂኮች ንጉሥ ቦድውን ወታደሮቻቸው ሕይወትን ለማዳን ጦልቃ መግባታቸው "የተቀደሰ ተግባራቸው" ነው ሲሉ ተናገሩ፡፡
ሐምሌ ፲፭ ቀን ፲፱፻፶፪ ዓ.ም መስየ ሉሙምባ በተባበሩት መንግሥታት ጉባኤ ለመገኘት ወደ ኒው ዮርክ ሄዱ፡፡ ዐሥራ ስድስት ኮንጎሊዝና ሁለት ቤልጂካች በውጊየ ላየ ሞቹ፡፡ ሚስተር ኤል ኢ. ዲቲዊለር በተባለው ሀብታም አሜሪካዊ የሚመራው የካንጎ 1ኢንተርናሽናል ማኔጅሜንት ኮርፖሬሽን" ከኮንጎ ጋራ ስለ ካንጎ ኤኮኖሚ ልማትና እድገት ማስፋፋት ተግባር ሁኔታ ስምምነት መፈረሙ ተነገረ፡፡
ሐምሌ ፲፯ ቀን ፲፱፻፶፪ ዓ.ም የቤልጂክ ጦር ሠራዊት ከሊዎፖልድቪል ለቆ ወጣ፡፡ ተበባበሩት መንግሥታት ሥር የሚታዘዙት ፩ ሺ (አንድ ሺሕ) የቱኒዝያ ወታደሮች ሉሉአቦርግን ያዙ፡፡
ሐምሌ ፲፰ ቀን ፲፱፻፶፪ ዓ.ም ጃኔራል ሆርን የተባበሩት መንግሥታት ወታደሮች ካታንጋ ገብተው የቤልጂክ ወታደሮችን ይታወሟቸዋል፡፡ ሲሉ ተናግረዋል የተባለው ሐሰት መሆኑን ገለጹ፡፡ የተባበሩት መንግሥታት ወታደሮች ካታነጋ ለመግባት የሚችሉት በጦር ኀይል ብቻ መሆኑን ቾምቤ አስታወቁ፡፡ አራት የክንሰርቫቲቭ ወገን የሆኑ የእንግሊዝ ፓርላማ አባሎች የእንግሊዝ መንግሥት የካታንጋን ነጻነት ይደግፍ ዘንድ አሳሰቡ፡፡ በኮንጎ የዩናይትድ ስቴትስ ኦፍ አሜሪካ መንግሥት አምባሳደር የሹመት ደብዳቤያቸውን ለፕሬዚዳንት ጆሴፍ ካሣቩቡ አቀረቡ፡፡
ሐምሌ ፲፱ ቀን ፲፱፻፶፪ ዓ.ም በኮንጎ የመጀመሪያው የእንግሊዝ አምባሳደር ሚስተር ያን እስኮት የሹመት ደብዳቤያቸወን አቀረቡ፡፡ ጄኔራል ሉንዱላ በካታንጋ ውስጥ ከእስር ቤት ተለቀቁ፡፡
ሐምሌ ፳ ቀን ፲፱፻፶፪ ዓ.ም ቁጥራቸው ከ፱ሺ (ዘጠኝ ሺሕ) በላይ የሆነ የተባበሩት መንግሥታት ወታደሮች ከካታንጋ በስተቀር በቀረው በኮንጎ ግዛት ውስጥ ተሰራጭተው ተመደቡ፡፡
ሐምሌ ፳፩ ቀን ፲፱፻፶፪ ዓ.ም መስየ ሉሙምባ ካንጎ የአሜሪካን ዕርዳታ እንደምትቀበል አስታወቁ፡፡
ሐምሌ ፳፪ ቀን ፲፱፻፶፪ ዓ.ም የቤልጁክ መንግሥት በኮንጎ ውስጥ ካሉት ፲ሺ (ዐሥር ሺሕ) ወታደሮች ሺ፭፻ (አንድ ሺሕ አምስት መቶዎችን) ለማውጣት ወሰነ፡፡
ሐምሌ ፳፫ ቀን ፲፱፻፶፪ ዓ.ም ሚስተር ሐመርሾልድና የኮንጎሊዝ መንግሥት በአንድ ላይ ሆነው ስድስት አባሎች የሚገኙበት የካንጎሊዝ ኮሚሲዮን በመስየ ሉሙምባ ሊቀ መንበርነት እንዲሰበሰብ ስለ መቁናቂሙና ይኸውም ኮሚሲዮን የጸጥታው ምክር ቤት የሰጣቸው ውሳኔዎች በተግባር ላይ ውለው መከናወናቸውን እንዲቆጣጠር እንዲሆን መታሰቡን አስታወቁ፡፡ ከተባበሩት መንግሥታት ጦር ጋራ የሚያገለግሉ የካናዳ ወታደሮች እንደሚላኩ ተነገረ፡፡
ሐምሌ ፳፬ ቀን ፲፱፻፶፪ ዓ.ም ሚስተር አንቷን ጊዜንጋ የተባሉት የካንጎ ም/ጠቅላየ ማኒስትር የተባበሩት መንግሥናተት ካታንጋ ውስጥ መግባት ያለበትን ተግባሩን አልፈጸመም ብለው ተናገሩ፡፡
ሐምሌ ፳፭ ቀን ፲፱፻፶፪ ዓ.ም በሊዎፖልድቪል ውስጥ በአንዳንድ ፋብሪካ ቤቶችና መሥሪያ ቤቶች ውስጥ ለሁሉም ሠራተኞች ይሰጣቸቸ ስለ ተባለው የደመወዝ ጭማሪ ጉዳይ በአዲሱ ቃል መሠረት ስላለመከፈሉ ጭቅልቅ ተፈጠረ፡፡
ሐምሌ ፳፮ ቀን ፲፱፻፶፪ ዓ.ም ሚስተር ሐመርሾልድ እንደ ገለጹት የተባበሩት መንግሥታት ወታደሮች ካታንጋ በሐምሌ ፴ ቀን ፲፱፻፶፪ ዓ.ም እንደሚገቡት ተነገረ፡፡ መስየ ሉሙምባ ለንደንን ጐበኙ፡፡
ሐምሌ ፳፱ ቀን ፲፱፻፶፪ ዓ.ም የተባበሩት መንግሥታት እንደራቤ የነበሩት ዶክተር ራልፍ ባንች መስየ ቾምቤን ከተገናኙዋቸው በኋላ የተባበሩት መንግሥታት ጦር ወታደሮች ወደ ካታንጋ እንዲገቡ ታቅዶ የነበረው ተሰረዘ፡፡ መስየ ሉሙምባ ከሞሮኰ ወደ ጊኒ ሄዱ የቤልጂክ የውጭ ጉዳይ ሚኒስትር ሲናገሩ የተባበሩት መንግሥታት ወደ ካታንጋ ጦር ኀይሉን ለመስደድ ማሰቡ በለላው ሀገር የውስጥ ጉዳይ ጣልቃ መግባት ነው አሉ፡፡ የቤልጂክ ጦር ወታደሮች በፍጹም ለቅቀው የሚወጡበትና እስከ አሁን የተያዘው የካታንጋ ግዛት እንዲለቀቀ አስፈላጊው እርምጃ በፍጥነት ይወሰድ ዘንድ የሾቪዬት መንግሥት ጠየቀ፡፡ የእፀናሊዝ መንግሥት ፓርላማው ስለ ካታንጋ ሁኔታ እንዲነጋገር አስታወቀ፡፡
ነሐሴ ፩ ቀን ፲፱፻፶፪ ዓ.ም በፕሬዚዳንት ካሣቩቡ የሚመራው የአባኮ ፓርቲ ኮማቴ በሚስተር ሉሙምባ እምነት እንደሌለው በድምፅ ብልጫ መወሰኑን አስታወቀ፡፡ ሚስተር ሴኩ ቱሬ የተባበሩት መንግሥታት ወታደሮች ካታንጋ ካልገቡ የጊኒ ወታደሮች በኮንጎ መንግሥት ሥር ሀነው ለዚሁ ተግባር እንዲየገለግሉ የሚያደርጉ መሆናቸውን ገለጹ፡፡ ካታንጋ ሩዋንዳ ኡሩንዲንና ታንጋኒካ አንድ ሊሆኑ ነው እየተባለ የተወራውን ወሬ በለንደን የሚገኘው የቅኝ ግዛት ሚኒስቴር አስተባበለ፡፡
ነሐሴ ፫ ቀን ፲፱፻፶፪ ዓ.ም ሚስተር ቾምቤ የተባበሩት መንግሥታት ወታደሮች በሚሰጣቸው የውል ድርድሮች ከጸኑ ካታንጋ እንዲገቡ ተስማሙ፡፡ ሚስተር ሉሙምባ በኮንጎ የፀጥታ ጥበቃን ዐዋጅ ዐወዱ፡፡ ፌዴሬሽን የጠየቁትን የአባኮ ፓርቱ አባሎችንም ከቀድሞው የፈረንሳይ ካንጎ መሪ ከፕሬዚዳንት አቤ ፉልቤር ዩሉ ጋራ ሆነው የሚያድሙ ፋሺስቶች ናቸው ሲሉ አስታወቁ፡፡ የጸጥታ ምክር ቤት ቤልጂክ ወታደሮቿን በፍጥነት ከካታንጋ እንድታወጣና የተባበሩት መንግሥታት ወተደሮችም ወደ ካታንጋ መግባት እንዳለባቸው ለቤልጂክ በማሳሰብ የተባበሩት መንግሥታት ወታደሮች በሀገሪቱ ውስጣዊ ጉዳይ ገብተው ለማገልገል የማይችሉ መሆናቸውን ገለጠ፡፡ ቤልጁክ በሰሜን አትላንቲክ የጋራ መከላያ ድርጅት ውስጥ ያላትን ወታደራዊ አቅዋም እንደ ገና መመልከትና ማጥናት እንደሚገባት የቤልጂክ ጠቅላይ ሚኒስትር ሚስተር አይስኬንስ አስታወቁ፡፡
ነሐሴ ፬ ቀን ፲፱፻፶፪ ዓ.ም በሊዎፖልድቪል በተፈጠረው ብጥብጥ ውስጥ ሚስተር ሉሙምባ በአባኮ ፓርቲ ደጋፊዎች ተመቱ፡፡ ሚስተር ካሎንጂ በካሣይ ከሚገኙት የባሉባ ጐሣዋች ጋር ራሱን የቻለ "ባለማዕድን መንግሥት" የሚያቋቁሙ መሆናቸው ተነገረ፡፡
ነሐሴ ፭ ቀን ፲፱፻፶፪ ዓ.ም የተባበሩት መንግሥታት በካታንጋ ጉዳይ አንድም ተግባር ለማሳየት ችሎታ ያጡ እንደሆነ የጋና ጦር ወታደሮች ካንጎ ውስጥ በቀጥታ እንዲዋጉ በማለት ለፕሬዚዳንት ንክሩማህ ሙሉ ሥልጣኑ የጋና ፓርላማ ሰጣቸው፡፡
ነሐሴ ፮ ቀን ፲፱፻፶፪ ዓ.ም ሚስተር ሐመርሾልድ ከ፪፻፶ (ሁለት መቶ ኀምሳ) ስዉድናውያን ከሆኑ የተባበሩት መንግሥታት ወታደሮች ጋራ ወደ ካታንጋ ዋና ከተማ ኤልዛቤትቪል ገቡ፡፡
ነሐሴ ፱ ቀን ፲፱፻፶፫ ዓ.ም በኤልዛቤትቪል ከተማ የካታንጋ ፖሊስ ኀይል ሞይስ ቾምቤን በመቃወም የንቅናቄ ሰልፍ ያደረጉትን ሰዎች ዐይንን በዕንባ በሚያስቆረዝዝ ጢስ በታተነ፡፡ ነጮች የሆኑ የጦር ወታደሮች ሁሉ ከኮንጎ ይወጡ ዘንድ መስየ ሉሙምባ ጠየቁ፡፡
ነሐሴ ፲ ቀን ፲፱፻፶፪ ዓ.ም መስየ ሉሙምባ መንግሥታቸው በሚስተር ሐመርሾልድ ላይ ምንም ዐይነት እምነት እንደማይጥል አስታወቁ፡፡ ይህም ሊሆን የቻለው ሐመርሾልድ ለቤልጂኮች ስለ አደሉ ነው አሉ፡፡
ነሐሴ ፲፩ ቀን ፲፱፻፶፪ ዓ.ም የኮንጎሊዝ ጦር ወታደሮች ከተባበሩት መንግሥታት ጋራ እንዳልተግባቡ ተነገረ፡፡ መስየዊግኒ የተባሉት የቤልጂክ የውጭ ጉዳይ ሚኒስትር ቤልጂክ ለካታንጋ "የክብር ውለታ" እንዳላት ተናገሩ፡፡
ነሐሴ ፲፪ ቀን ፲፱፻፶፪ ዓ.ም  የኮኔጎሊዝ ጦር ወታደሮች ካናዳውያን የሆኑትን የተባበሩት መንግሥታት ወታደሮች በመምታት በሊዎፖሊድቪል አይሮፕላን ጣቢያ እንዳጉላሏቸው ተገለጸ፡፡ የተባበሩት መንግሥታት አቅዋምና ሁኔታ በኮንጎ ውስጥ ችግር ይገጥመው ይሆናል ሲሉ ሚስተር ሐመርሾልድ አስታወቁ፡፡ መስየ አይስኬንስ የቤልጂክ ጠቅላይ ሚኒስትር ለፓርላማው ባቀረቡት ጥያቄያቸው በ፻፶፭ (በአንድ መቶ ኀሣሳ አምስት) ደጋፊነት ሰማንያ ሁለት ድምፅ ሲቃወም የእምነት ድምፅ አግኝተዋል፡፡
ነሐሴ ፲፬ ቀን ፲፱፻፶፪ ዓ.ም መስየ ሉሙምባ በተባበሩት መንግሥታት ጠቅላይ ጸሐፊ በሚስተር ሐመርሾልድ ላይ ስላላቸው መጥፎ አስተያየት የላይቤሪያው ፕሬዚዳንት ታብማንና የቱኒዝያው ፕሬዚዳንት ቡርጊባ ተቃዋሚነታቸውን በየፊናቸው አስታወቁ፡፡ ከካሣይ አውራጃ የሚገኙት ወሬዎች በባሉባና በሉሉአ ነገዶች መካከል ውጊያ እየቀጠለ መሄዱን አመለከቱ፡፡
ነሐሴ ፲፭ ቀን ፲፱፻፶፪ ዓ.ም  የተባበሩት መንግሥታት ጸጥታ ምክር ቤት ሚስተር ሐመርሾልድ በኮንጎ ውስጥ ስለሚያከናውኑት ተግባራቸው በጥብቅ መደገፉ ተነገረ፡፡ መስየ ሉሙምባ በነገሩ እንደ ተደሰቱ አስታወቁ፡፡ በተባበሩት መንግሥታት ጦር ኀይሎች ልዩ ልዩ ክፍሎችና በኮንጎሊዝ ጦር ሠራዊት መካከል ግጭቶች እየቀጠሉ መሄዳዡው ተነገረ፡፡ ከኮንጎሊዝ ጦር ሠራዊት የሆኑ ወታደሮች የሚገኙበት ክፍሎች በካሣይ የሚደረገውን የነገድ ውጊያ ለማቆም በአይሮፕላን በረሩ፡፡ ሚስተር ቾምቤ የካንጎ ፌዴሬሽን እንዲፈጠር ጠየቁ፡፡
ነሐሴ ፲፮ ቀን ፲፱፻፶፪ ዓ.ም የኮንጎሊዝ ጦር ወታደሮች ካሣይ ውስጥ የተነሣውን የጐሣ ውጊያ ለማብረድ በአይሮፕላን በርረው ወደ ሉሉአቦርግ ደረሱ፡፡ ከተባበረው ዐረብ ሬፒብሊክ ፯፻  (ሰባት መቶ) ከአይሮፕላን ዘላይ ወታደሮች ተልከው በመድረሳቸው የተባበሩት መንግሥታት በኮንጎ ያለው ጦር ቁጥሩ ፲፭ (ዐሥራ አምስት ሺሕ) ደረሰ፡፡ በካንታጋ መንግሥትና ከካሳቩቡ አባኮ ወገኖች ከፑና ፓርቲ እንዲሁም የካሎንዢ ከሆነው የካንጎ ብሔራዊ ንቅናቄ ወገን የኮንፌዴሬሽን ሁኔታ የሚመከርበት ንግግር ኤልዛቤትቪል ላይ እንደተጀመረ ተነገረ፡፡
ነሐሴ ፲፯ ቀን ፲፱፻፶፪ ዓ.ም በሰሜናዊው ካታንጋ በማገኘው አልቤትርቪል ላይ የማሊን ወታደሮች ስም የሚያስነሣ ብጥብጥ እንደ ተደረገ ተገለጸ፡፡
ነሐሴ ፲፰ ቀን ፲፱፻፶፪ ዓ.ም የማዕድን መንግሥት ተብላ በተጠራችው በዋና ከተማዋ በባክዋንጋ ያለው አይሮፕላን ማረፊያ የኮንጎሊዝ ጦር ወታደሮች እንዳያርፉበት ለማድረግ ከተግባር እንደማይውል መደረጉን ሚስተር ካሎንዢ አስታወቁ፡፡
ነሐሴ ፲፱ ቀን ፲፱፻፶፪ ዓ.ም የአፍሪካ የውጭ ጉዳይ ሚኒስትሮች ስለ መሪዎቻቸው ከፍተኛ ጉባኤ ዝግጅት ካደረጉት ስብሰባ ሕንጻ ውጭ ሉሙምባን በመቃወም በተሰበሰቡት ሰዎች ላይ የሊዎፖልድቪል ፖሊስ ተኩስ ጀመረባቸው፡፡ ሚስተር ካሎንገር ሞይስ ቾምቤ የጦር እርዳታ እንዲሰጧቸው ለመኗቸው፡፡
ነሐሴ ፳ ቀን ፲፱፻፶፪ ዓ.ም የሶቪዬት የካልቸር (የሥነ ባሕል) መልእክተኞች ጓድ ሊዎፖልድቪል ገባ፡፡ ቤልጂኮች በቀድሞው የፈረንሳይ ካንጎ ውስጥ የብዛቪልን ከተማ ለአድማና ለስለላ ተግባራቸው ይጠቀሙበታል ሲሉ ሚስተር ሉሙምባ ተናገሩ፡፡
ነሐሴ ፳፩ ቀን ፲፱፻፶፪ ዓ.ም የኮንጎሊክ ጦር ወታደሮች ካሣይ ውስጥ የማገኘውን የባክዋንጋን ከተማ ከያዙ በኋላ ወደ ካታንጋ አዋሳኝ ድንበር ተጠጉ፡፡ መሣሪያዎችን ለተባበሩት መንግሥታት አገልግሎት ያመላልሱ የነበሩ ካናዳውያን አሜሪካውያንና አንድ ስዊድናዊ በስታንሊቪል አይሮፕላን ጣቢያ ክፉኛ ተደበደቡ በዚህም የኢትዮጵያ ወታደሮች ፍቱን የሆነ እርዳታቸውን በማበርከት ሰዎቹን አዳኑ፡፡
ነሐሴ ፳፫ ቀን ፲፱፻፶፪ ዓ.ም    ከካሎንዢ ጦር ኀይል ጋር ይዋጉ የነበሩ ዐሥር የኮንጎሊዝ ጦር ወታደሮች መቁሰላቸው ተነገረ፡፡ ሚስተር ሉሙምባ ከአውሮፓውያን ጋር በመተባበር እንዲደረግ ጠየቁ፡፡ የዩናይትድ እስቴትስ መንግሥት ስለ ስምንቱ በአገልግሎት ላይ ያሉ የአሜሪካ ወታደሮች መደብደብ በብርቱ መቃወሙን አመለከተ፡፡
ነሐሴ ፳፬ ቀን ፲፱፻፶፪ ዓ.ም ከቤልጁክ ተዋጊ ጦር ውስጥ የቀሩ መጨረቫዎቹ የነበሩት ወታደሮች ሀገሩን ለቅቀው ወጡ ሚስተር ካሎንዢ የጦር ወታደር ዕርዳታ እንዲሰጣቸው ዶክተር ባንችንና ጄኔራል ደጐልን ጠየቁ፡፡
ነሐሴ ፳፭ ቀን ፲፱፻፶፪ ዓ.ም ሚስተር ሐመርሾልድ የቤልጁክ ወታደሮች በሙሉ ፈጽሞ ስላለመውጣታቸው ያላቸውን ቅሬታ አስታወቁ፡፡ ዐሥራ ሦስት የአፍሪካ ነጻ መንግሥታታ በሊዎፖልድቪል ጉባኤያቸው የተባበሩት መንግሥታት በኮንጎ ውስጥ የሚፈጽመውን ሥራ በመደገፍ የሚስተር ሉሙምባ መንግሥት ከተባበሩት መንግሥታት ጋር እንዲተባበር ጠየቁ፡፡
ነሐሴ ፳፮ ቀን ፲፱፻፶፪ ዓ.ም የቤልጁክ ጠቅላይ ሚኒስትር ሚስተር አይስኬንስ ከሥራቸው እንደማይሰናበቱ ገለጹ፡፡ ውጊያው እየቀጠለ መሄዱ ከባክዋንጋ ተነገረ፡፡
ነሐሴ ፳፯ ቀን ፲፱፻፶፪ ዓ.ም የመስኮብ የማጓጓዣ አይሮፕላኖች ለሚስተር ሉሙምባ ተልከው ኮንጎ ደረሱ፡፡ ሦስት የእንግሊዝ ጋዜጠኞች በኮንጎሊዝ ጦር ወታደሮች ተይዘው ባክዋንጋ ውስጥ ታሰሩ፡፡ ሚስተር ዢን ቦሊካንጎ የተባሉት በኢኩዌተር የፑና ፖለቲካዊ ወገን መሪ ተይዘው ታሰሩ፡፡
ነሐሴ ፳፱ ቀን ፲፱፻፶፪ ዓ.ም ታስረው የነበሩት የእንግሊዝ ጋዜጠኞች ተለቀቁ፡፡ ብዙ ውጊየና የሰው ማለቅ ከካሣይ አውራጃ ተነገረ፡፡
ነሐሴ ፴ ቀን ፲፱፻፶፪ ዓ.ም ፕሬዚዳንት ካሣቩቡ መስየ ሉሙምባን ከጠቅላይ ሚኒስትርነት ሽረዋቸው በስፍራቸው ሚስተር ጆሴፍ ኢሌኣን እንደ ሾሙ አስታወቁ፡፡ ሚስተር ሉሙምባ የጦር ሥራዊቱ ርዳታውን በመቀጠል እንዲደግፋቸው በራዲዮ ተናገሩ፡፡
ጳጉሜ ፩ ቀን ፲፱፻፶፪ ዓ.ም ሚስተር ሉሙምባን በመቃወም በተሰበሰቡ ሰዎች ላይ ፖሊስ ሲተኩስ ሁለት ሰዎች ተገደሉ፡፡ እንደገና ሚስተር ሉሙምባ ድጋፍን በመጠየቅ በራዲዮ ከተናገሩ በኋላ የሚኒስትሮቹ ምክር ቤት የፕሬዚዳንቱን የካሣቩቡን ተግባርና ኀላፊነት እንደሚያካሂድ አስታወቁ፡፡ ሚስተር ቾምቤ ራሳቸውን ከፕሬዚዳንት ካሣቡ ጋር በማጣመር ኰንፌዴሬሽን ይዘረጋ ዘንድ ጉባኤ እንዲደረግ ጠየቁ፡፡
ጳጉሜ ፪ ቀን ፲፱፻፶፪ ዓ.ም  የኮንጎ መስየ ሉሙምባና ፕሬዚዳንት ካሣቩቡ እርስ በርሳቸወ መሻሻራቸውን ስድሳ በዐሥራ ዘጠኝ ድምፅ በመቃወም ሰረዘው፡፡ ሚስተር ሉሙምባ የአፍሪካ ነጻ መንግሥታት የጦር ርዳታ እንዲሰጣቸው ልመና አቀረቡ ከአባኮ ወገን ጋር የሚያብሩ ጦር ወታደሮች ሚስተር ቦሊኮንገን ከእስር ቤት አወጧቸው፡፡
ጳጉሜ ፫ ቀን ፲፱፻፶፪ ዓ.ም መስኮብ አዳሮፕላኖችንና ሌላም መሣሪያዎችን ለወታደራዊ አገልግሎት የሚውሉትን ለኮንጎ ስለ ማቀበሏ የዩናይትድ እስቴትስ መንግሥት በብርቱ ተቃወመ፡፡
ጳጉሜ ፬ ቀን ፲፱፻፶፪ ዓ.ም ሚስተር ሉሙምባ የተባበሩት መንግሥታት ጦር ወታደሮች በፍጥነት ይወጡ ዘንድ ጠየቁ፡፡ በሕግ መወሰኛው ምክር ቤት ለሉሙምባ የእምነት ድምፅ አርባ ሁለት በሁለት ተሰጣቸው፡፡ ቤሌጂክ የጦር መሣሪያን ማቀበሏ ከታየ በኋላ የተባበሩት መንግሥታት ፀጥታ ምክር ቤት እንደ ገና ተሰበሰበ፡፡ ጊኒ የጦር ወታደሮቿን ከተባበሩት መንግሥታት ሥር ለማውጣት ማቀዷን አስታወቀች፡፡
መስከረም ፩/፲፱፻፶፫ ዓ.ም የሊዎፖልጅቪልን ሬዲዮ ጣቢያ ይጠብቁ የነበሩት የተባበሩት መንግሥታት ጦር ወታደሮች ሚስተር ሉሙምባ ወደ ጣቢያው ገብተው በሬዲዮ እንዳይናገሩ ከለዘሉዋቸው፡፡ ሚስተር ሉሙምባና ሚስተር ኢሌኦ መልእክተኞቻቸውን በየፊናቸው ወደተባበሩት መንግሥታት እንደሚልኩ ሁለቱም አስታወቁ፡፡ በካታንጋ የነገሩ ሁኔታ ለአመረጋገጡ እየጨመረ ሄደ፡፡ የቤልጂኮች ከሀገሩ እየለቀቁ መውጣት ተነገረ፡፡ ካታንጋ በፍጹም ነጻ ሆና ለመቅረት ማቀዷን ሚስተር ቾምቤ ተናገሩ፡፡
መስከረም ፪ ቀን ፲፱፻፶፫ ዓ.ም ከኮንጎሊዝ ጦር ሠራዊት አብዛኛው ወገን በፕሬዚዳንት ካሣቩቡ የተሾሙትን የኤታማዞር ሹም ኰሎኔል ሞቡቱን እንደሚደግፍ ተነገረ፡፡ ሚስተር ሉሙምባ የጦር ሠራዊቱ እንደሚደግፋቸው አወሩ፡፡ የተባበረው ዐረብ ሬፑብሊክ የጦር ወታደሮቹን ከተባበሩት መንግሥታት ሥር ለማውጣት ማቀዱን በመግለጽ የተባበሩት መንግሥታት የአይሮፕላን ማረፊያዎችንና የሬዲዮ ጣቢያውን ስለ መዝጋቱ በጥብቅ እንደሚቃወም አስታወቀ፡፡ የተባበሩት መንግሥታት የጸጥታው ምክር ቤት ሊነገገርበት የነበረውን ስብሰባ በዞንጎ ያልተጣራ የሁከትና ብጥብጥ ሁኔታ ምክንያት ስብሰባው አስተላለፈ፡፡
መስከረም ፫ ቀን ፲፱፻፶፫ ዓ.ም የተባበሩት መንግሥታት የኮንጎ አይሮፕላን ማረፊያዎችና ሬዲዮ ጣቢያውን እንደገና ከፈቱ፡፡ ተፎካካሪ የሆኑትን የኮንጎ የሁለቱን መንግሥታት መልእክተኞች የትሃውን እንደ ሕጋዊ አድርጎ ለማወቅ አስቸጋሪ ጉዳይ ኒውዮክ ላይ ተፈጠረ፡፡ የሶቪዬት ኅብረት ሶሺያሊስት ሬፑብሊክ (የመስኮብ) መልእክተሃ ሚስተር ዞሪን ዋና ጸሐፊውን ዳግ ሐመርሻልድን በመውቀስ የምዕራብ ወገኖች በኀብረት ኮንጎ የቅኝ ግዛታቸው ሊያደርጉ ይሞክራሉ ሲሉ ተናገሩ፡፡
መስከረም ፬ ቀን ፲፱፻፶፫ ዓ.ም ኰሎኔል ሞቡቱ በሀገሩ ከፍተኛውን ዋና ሥልጣን እንደ ያዙት አስታወቁ፡፡ የሀገሩ ጭቅጭቅ እስከ ተፈጸመ ድረስ ሁለቱን ጠቅላይ ሚኒስትሮችና ፕሬዚዳንቱንም ከሥልጣናቸው አስወግደው እንደሚያቆዩ በሬዲዮ ተናገሩ፡፡ የጦር ሠራዊቱ እስከ ዓመቱ መጨረሻ ድረስ የመንግሥቱን ተግባር መቆጣጠርን ይረከባል ተባለ፡፡ የተባበሩት መንግሥታት ጸጥታ ምክር ቤት ከኮንጎ የተላኩትን የሁለት ወገን መልእክተኞች አንደኛውን ለማወቅ ቅድሚያውን ለማነኛው ስለ መስጠት ወይም ሁለቱንም ስለመቀበልና ስላለመቀበልወይም የጸጥታው ምክር ቤቱ አባል ከሆኑት አምስት መንግሥታት ውስጥ የማትገኘዋ የጊኒ መንግሥት መልእክተኛ ስለ ኮንጎ መልእክተኛ የትኛው ወገን ሕጋዊ እንደ ሆነና መወከል ስለሚገባው መንግሥት ንግግር እንዲያደርግ እንዲፈቀድለት አስቸጋሪ ሁኔታ ያለበት ክርክር ተጀመረ፡፡ በመጨረሻም የጸጥታ ምክር ቤቱ የጊኒውን መልእክተኛ ንግግር እንዲያደርግና በሚስተር ቶማስ ካንዛ የሚመራው የሉሙምባ መልእክተኞች ጓድ ተወክሎ ይሰማ የሚያሰኘውን ውሳኔ ለማጽደቅ ሳይችል ከቀረ በኋላ ነገሩ ተላለፈ፡፡
በሰሜን ካታንጋ ማኖኖ የተባለች የማዕድን ከተማ ቀጠሎ ስለ ተደረገባት ሰባ የሚሆፀ አፍሪካውያን እንደሞቱ ተገመተ ፡፡ ስደተኞች ወደ ኤልዛቤትቪል በአይሮፕላን ተጓዙ፡፡ በብጥብጡ ጣልቃ ከመግባቱ አስቀድሞ የአይሪሽ የነበረው የተባበሩት መንግሥታት ወታደሮ አዛዥ በጥባጮቹን አስጨንቆ የነበረውን የካታንጋን ፐሊስ ኀይል መሣሪያውን እንዲያስቀምጥ አደረገ፡፡ ወደ ማኖኖ በተጨማሪ የጸጥታ ማረጋጊያ ኀይሉን ለማዳበር የሚላከውን የፐሊስ ጦር (ዤንዳራሜሪ) እንዳይገባ የተባበሩት መንግሥታት ስለ መከልከሉ ውሳኔ የካታንጋ መንግሥት ተቃዋሚነቱን አሳሰበ፡፡
መስከረም ፭ ቀን ፲፱፻፶፫ ዓ.ም ሚስተር ሉሙምባ ለቸይወታቸው መዳኛ የተባበሩትን መንግሥታት ጥገኝነት በመጠየቅ ቀኑን ሙሉ በጋና የተባበሩት መንግሥታት መኰንኖች ክበብ አሳለፉ፡፡
የኮንጎሊዝ ጦር ወታደሮች ሰብረው ለመግባት ሁለት ጊዜም ቢሞክሩ የጋና ወታደሮች ከልክለዋቸዋል፡፡ በጦሩ ሰፈር የሚገኙት አብዛኛዎቹ የኮንጎ ወታደሮች ከባሉባ ነገድ ናቸው፡፡ በኮንጎ የተባበሩት መንግሥታት እንደራሴ ከፕሬዚዳንት ካሣቩቡ ጋር ያለውን ግንኙነቱን ቀጠለ፡፡ ኰሎኔል ሞቡቱ የኮሙኒስት ወገን በሆኑት ኤመባሲዎች ሁሉ የጦር ዘብ እንዲቆም አድርገው የኤምባሲዎቹ ሠራተኞች ሁሉ ከኮንጎ እንዲወቁ ያ፵፰ (አርባ ስምንት) ሰዓት ጊዜ ሰጧቸው፡፡
የተባበሩት መንግሥታት ርዳታ እንዲቀጥል ኰሎኔል ሞቡቱ ጠየቁ፡፡
በሰሜን ካታንግ ውስጥ ፫፻ (ሦስት መቶ) የሚሆኑ "በደቡብ የተደራጁ የሚመስሉ" የኮንጎ ሊዝ ጦር ወታደሮች እንዳሉ በተባበሩት መንግሥታት ሥር የሚገኙ የማሊ ወታደሮች አረጋገጡ፡፡ የሶቪዬት ኀብረት ከአፍሪካ ልብ ውስጥ ኮንጎ "የራሱ ተከታይና ጭፍን ሀገር" ሊያደርግ መሞከሩን በማስገነዘብ የዩናይትድ እስቴትስ መንግሥት ዉው ዮርክ ላይ መስኮብን ወነጀለ፡፡
መስከረም ፮ ቀን ፲፱፻፶፫ ዓ.ም የማስተር ሉሙምባ ለአመታየትና መጥፋር ተነገረ፡፡ ፕሬዚዳንት ካሣቩቡ ከጊኒው መልእክተኛ በስተቀር ሁሉንም የአፍሪካ መንግሥታት አምባሳደሮች ተቀብለው አነጋገሩ፡፡ ናይጄሪያ ወታደሮቿን ከተባበሩት መንግሥታት ጦር ኀይል ጋር ይሆኑ ዘንድ ለመላክ መስማማቷን አስታወቀች፡፡
ኒውዮርክ ላይ የሾቪዬት ኀብረት መንግሥት "በኮንጎ የውስጥ ጉዳይ የሚደረገው ማናቸውም ጣልቃ ገብነት ሁሉ ፈጽሞ እንዲቀር" በማለት ለተባበሩት መንግሥታትና ለዋናውም ጸሓፊ ማሳሰቢያውን አቀረበ፡፡ በሀገሩ ውስጥ በሚገኙት ልዩ ልዩ የፖለቲካ ሰዎች የርስ በርስ መጣላትና የሥልጣን ሽሚያ ጉዳይ በኮንጎ የሚገኙት እንደራሴዎቻቸው አንዱን ወገን ከአንደኛው ያበላልጣል የሚል ትርጉም የሚሰጥበትን ተግባር ለመፈጸም እንደሚገደዱ የማይቀር ነገር ነው ሲሉ ዳግ ሐመርሾልድ ተናገሩ፡፡ ስለዚህም ምሳሌ የተባበሩት መንግሥታት የማስተር ሉሙምባን በሕግ ተይዞ ከፍርድ ላየ መቅረብ ከልክሎ አግዶታል ሲሉ በቅርቡ ፕሬዚዳንት ካሣቩቡ የተቃወሙትን ነገር ሐመርሾልድ ጠቀሱ፡፡ የዩናይትድ እስቴትስ መንግሥት ስለኮንጎ ተሰጥተው የነበርት ውሳኔወች የሚፈጸሙበትን ሁኔታና በተባበሩት መንግሥታት አማካይነት ካለሆነ በስተቀር ምንም ዐይነት ርዳታ ለኮንጎ እንዳይላክ ዋና ጸሐፊውን በማበረታታት ያሶሰበው ዐቅድ ለጸጥታው ምክር ቤት ቀረበ፡፡
ግርማዊ ንገሡ ነገሥት ቀዳማዋ ኃይለ ሥላሜ ኒውዮርክ በሚገኘው ነዋሪ መልእክተኛቸው በኩል የሚከተሉውን መልእክት ለተባበሩት መንግሥታት የፀጥታ ምክር ቤት ልከዋል፡፡
በኮንጎ የተፈጠረው አሳሳቢ ሁኔታ እየተሻሻለ በመሔድ ፈንታ ከቀን ወደቀን  እየተበላሸ ስለሔደና የፀጥታ ምክር ቤትም በሚያደርገው ስብሰባ የታሰበውን ለመፈጸም ስለተቸገረ የተባበሩት መንግሥታት በኮንጎ ፀጥታውን በማስከበር ብቻ ሳይወሰን ያሩ የፖለቲካ መሪዎች ተግባብተው በእርስ በርስ ውጊያ በከንቱ የሚፈሰው ደም የሚቆምበትን ያገሩ አንድነትና ነፃነት የሚከበርበትን የበረታና የተረጋገጠ መንግሥት የሚቆምበትን መንገድ በመፈለግ እንደዚሁም በጠቅላላው ጉዳይ በምክር የሚረዳቸው አንድ አስታራቂ ኰሚቴ ከአፍሪካ መንግሥታት ውስጥ የፀጥታ ምክር ቤት ቢያቋቁም የተሻለ ነው፡፡
መስከረም ፯ ቀን ፲፱፻፶፫ ዓ.ም በቱኒዝያና በሲሎን የቀረበው ማነኛውንም ወገን የሚያስማማውና በአፍሮ እስያ ኀያላን ተደግፎ የነበረው ሐሳብ በጸጥታው ምክር ቤት በሶቪዬት የድምፅ ማገጃ ሥልጣን ታገደ፡፡ ስለዚህ የዩናይትድ እስቴቴስ አሜሪካ መንግሥት አስቸኳይ የሆነ ጠቅላላ ስብሰባ እንዲደረግ ጠየቀ፡፡ የመስኮብና የቸኮዝሎባኪያ ኤምባሲ ሠራተኞች ከኮንጎ ለቅቀው ወጡ፡፡
መስከረም ፰ ቀን ፲፱፻፶፫ ዓ.ም በጠቅላላው ስብሰባም ላይ የሶቪየት ኀብረት ሶሺያሊስት ሬፑብሊክ መንግሥት መልእክተኛ በሚስተር ሐመርቮልድ ላይ ነቀፋውን በማዝነብ በኮንጎ ውስጥ የሚፈጸመው ተግባር ሁሉ “አዲስ ዐይነት የቅኝ አገዛዝ ሁኔታን ሰማያዊ ቀለም በተጐናጸፈው የተባበሩት መንግሥታት ሰንደቅ ዓላማ ሥር ለማቋቋምና” በጸጥታው ምክር ቤት ውሳኔዎችም ላይ “በግልጽ ፌዝ በማድግ” ነው ሲል ተናገረ፡፡ ሚስተር ሐመርሾልድመ ለዚህ ነቀፋ መልስ ሲሰጡ “እንደዚህ ያለው አገልግሎት የሚቀጥልበትንና ለድርጅቱም ጥቅም ሲባል እንዲቀጥልም ከሚታሰብበት መሥመር በመዛነፍ አንድም ቀን ቢሆን ለማገልገል አለመመኘቴን ጠቅላላ ስብሰባው ከመገንዘቡም በላይ እኔኔም በደንብ ያውቀኛል” ሲሉ ተናገሩ፡፡ ለሚስተር ሐመርሾልድ ከቀረቡ ምንጮች እንደሚገኘው ወሬ ሁሉ ዋናው ጸሐፊ ከሥራቸው ለመሰናበት እንደማይፈልጉ ሲነገር እንዲሁም በኮንጎ ስለሚፈጽሙት ሥራቸውና ስለ ራሳቸውም ጭምር ጠቅላላው ጉባኤ በሚሰጠው አስተያየቱ እንዲደግፋቸውና ቁጭቱን እንዲወጣላቸው የሚጓጉ መሆናቸው ተነገረ፡፡
ቁጥራቸው ዐሥራ አራት በሆኑ የአፍሮ አስያ ሀገሮች ስም ጋና የጸጥታውን ምክር ቤት ተግባር ደግማ በማረጋገጥ በአስቸኳይ የኮንጎ ችግር ስለ ማቃለል ጉዳይ ሐሳብ አቀረበች፡፡ ይኸውም ሐሳብ የሚለው መላዎቹ የኮንጎሊዝ ሰዎች በሀገር ውስጥ በግል ግጭት ምክንያት የተፈጠሩትን ነገሮች ለማስወገድ ሰላማዊ የሆነ ዘዴን እንዲፈልጉና እንደ አስፈላጊነቱም ስለ ኮንጎ የሚመክረው ኮሚቴ የመረጣቸው የእስያና የአፍሪካ መልእክተኞች ከዋናው ጸሐፊ ጋር በመነጋገር ርዳታቸውን ያደርጉ ዘንድ የሚል ነበር፡፡ ሚስተር ሉሙምባ በጠቅላይ ሚኒስትሩ ደንበኛ መኖሪያ ቤት ብቅ ብለው በመታየት ከፕሬዚዳንት ካሣቩቡ ጋራ የዕርቅ ስምምነት መፈረማቸውን አስታወቁ፡፡ ይህንን ግን ፕሬዚዳንቱ አስተባበሉ፡፡
መስከረም ፱ ቀን ፲፱፻፶፫ ዓ.ም መስየ ሉሙምባ የኮንጎ መልእክተኞች ለመምራት እንዲችሉ ወደ ኒው ዮርክ የሚያደርሳቸው አንድ አይሮፕላን የተባበሩት መንግሥታትን መጠየቃቸውን አስታወቁ፡፡ የኮሎኔል ሞቡቱን በሴራ መንግሥቱን መለግበጥ ከቁም ነገር የማይቆጥሩት መሆናቸውን ካስታወቁ በኋላ መስየ ሉሙምባ ጊዜ ባመቸ ሰዓት ለጉዳዩ ውሳኔ እንደሚሰጡት አስታወቁ፡፡ የመስኮብና የቼኮዝላቫኪያ ዲፕሎማቶች ከኮንጎ እንዲወጡ መደረግ ፍርደ ገምድልነት ነው ሲሉ ሐሳባቸውን ገልጸዋል፡፡ የመስኮብ አምባሳደር መስየ ያኰቪዬቭ ከኮንጎ የወጡት ተባረው ሳይሆን በመንግሥታቸው ፈቃድ ነው ሲል የሞስኮ የራዲዮ ጣቢያ ካስታወቀ በኋላ ይህም የተደረገው አዲሶቹ የኮንጎ መሪዎች የጥላቻን መንፈስ ስላሳይዋቸው መሆኑን አስረድተዋል፡፡ የኮሎኔል ሞቡቱን ሕይወት ሊያጠፉ ተነሥተው የነበሩት የሻለቃ ፓካስና አብረዋቸው የዶለቱት ወታደሮች ተይዘው ሩዙንጉ ወህኒ ቤት መግባታቸውን በመስየ ኢዌወ ካቢኔ ውስጥ የማስታወቂያ ሚኒስትር የሆኑት መስየ ቦሊካን አስታወቁ፡፡ “ኤሶር ዱ ኮንጎ” የተባለው ጋዜጣ ጽፎት የበረውን በመጥቀስ ከኤልዛቤትቪል የተገኘው ወሬ እንደገለጸው በካሳይ አውራጃ በትሲሌን ቀበሌ ፪ሺ፭፻ የባሉባ ነገድ ሰዎች ሞተዋል፡፡ የመካከለኛው የኮንጎ መንግሥት ጦር ሠራዊት ወታደሮች ፈጽመው ከካታንጋ ለቀው እንደ ወጡ የተባበሩት መንግሥታት ቃል አቀባይ ከኤልዛቤትቪል አስታወቁ፡፡ የሉሙምባ መንግሥት ካንድ ሐሳብ በስተቀር የለውም፡፡ ይኸውም ለራሱ ጥቅም የሀገሩን ሀብት ሰብስቦ በኋላም ባዕድ ለሆነው መስኮብ የቀረውን ለማካፈል ነው ሲሉ መስየ ቾምቤ አስታወቁ፡፡
መስከረም ፲፩ ቀን ፲፱፻፶፫ ዓ.ም የተባበሩት መንግሥታት ዋና ጸሐፊ ለመስየ ቾምቤ በላኩት ደብዳቤ ውስጥ የካታንጋ ፖሊሶች በባሉባ ነገድ ሰዎች ላይ በመተኰስ ብዙዎቹን በመፍጀታቸው እጅግ የሠጉ መሆናቸውን አስታወቋቸው፡፡
መስከረም ፲፪ ቀን ፲፱፻፶፫ ዓ.ም በካሚናና በሉኤና መካከል የሚመላለሱትን ባቡሮች ያጅቡ የነበሩት የካታንጋ ፖሊሶች ከእንግዲህ ወዲያ በተባበሩት መንግሥታት ውስጥ በሚያገለግሉት የኢትየጵያ ወታደሮች የሚለወጡና የሚተኩ መሆናቸውን የተባበሩት መንግሥታታ ቃል አቀባይ አስታወቀ፡፡
መስከረም ፲፫ ቀን ፲፱፻፶፫ ዓ.ም መስየ አልቤር ካሎንጂ አንድ የተባበሩት መንግሥታታ ብቻ የሚያዙበት የማንም ያልሆነ ድንበር ከተፈጠረ ውጊያው እንዲቆም መስመማታቸውን አስታወቁ፡፡
መስከረም ፲፭ ቀን ፲፱፻፶፫ ዓ.ም መስየ ቾምቤ የካታንጋ ወታደሮች "ከጦር ግምባር" በተመለሱ ጊዜ "በፕሬንስ አልቤር ስታዲዮም" ተገኝተው በብዙ ሕዝብ ፊት ባደረጉት ንግግራቸው "የመስኰብ ወደካታንጋ መግባት ሞታችን ነው" ሲሉ አስረድተዋል፡፡ኰሎኔል ሞቡቱ የኮንጎ ምክትል ጠቅላይ ሚኒስትር መስየ ጊዜንጋንና የቀድሞውን የወጣቶችና የስፖርት ሚኒስትር መስየ እምፖሎን ከወህኒ ቤት መልቀቃቸው በተሰማ ጊዜና ወደ ካታንጋ ውስጥ ከፍ ያለ ብስጭት እንደተፈጠሪ ታወቀ፡፡
መስከረም ፲፮ ቀን ፲፱፻፶፫ ዓ.ም ከመቶ እስከ ሁለት መቶ የሚሆኑ የመስየ ሉሙምባ ደጋፊወች ያንድ ክፍል የመንግሥት ሠራተኞች ከሥራቸው እንዳይገቡ እንዳገድዋቸው ተነገረ፡፡ የመስየ ሉሙምባ ወገኖች "ሉሙምባ ይኑር" "የጠቅላይ ግዛቱ መንግሥት ይኑር" የሚሉ የጽሑፍ ሰሌዳዎች ይዘው እየተሰለፉ የመንግሥቱ ሠራተኞች ተግባራቸውን እንዳይፈጽሙ ሰብአዊ አጥር አበጅተው እንደነበረ ተነገረ፡፡
ኮሎኔል ሞቡቱ የጋናና የጊኒ ወታደሮች ከኮንጎ እንዲወጡ በሊዎፖልድቪል የመስየ ሐመርሾልድ ልዩ እንደራሴ የሆኑትን መስየ ዳያልን እንደ ጠየቅዋቸው ተነገረ፡፡
መስከረም ፲፯ ቀን ፲፱፻፶፫ ዓ.ም መስየ ካሣቩቡ የመስየ ሉሙምባን እጅ በመጨበጥ በኮንጎ የተነሣውን እክልና ሁከት ሊያቆሙት አይችሉም ሲሉ መስየ ኢሊዎ ተናግረዋል፡፡ የካታንጋና የደቡብ ካሳይ ጉዳዮች እንዳሉ ናቸው ካሉም በኋላ የእርስ በርስ ጦርነት አደጋ ጉም አሁንም እንደ ከበደ ነውና በማለት ሐሳባቸውን በማያያዝ የሉሙምባን ካቢኔ በማሻሻል ጉዳይ ውጤት ለማግኘት የማይችል ከመሆኑም በላይ የሉሙምባ መንግሥት የፈረሰ መሆኑን መስየ ኢልዎ ጨምረው ገልጸዋል፡፡
መስከረም ፲፰ ቀን ፲፱፻፶፫ ዓ.ም እኩል ሰዓት ያህል ከሚስተር አይዘን ሐወር ጋር ኒውዮርክ ከተማ ላይ ተገናኝተው ባደረጉት ንግግር የኢትዮጵያ ንጉሠ ነገሥት መንግሥት ምክትል ጠቅላይ ሚኒስትር ክቡር ጸሐፊ ትእዛዝ አክሊሉ ሀብተ ወልድ ኢትዮጵያ የባበሩትን መንግሥታትና ዋና ጸሐፊውንም ዳግ ሐመርሾልድን እንደመትደግፍ አረጋግጠዋል ሲል የአሜሪካ መንግሥት ቃል አቀባይ አስታወቀ፡፡ ቃል አቀባዩም ሐሳቡን በማስፋፋት ሁለቱ ባለሥልጣኖች ለኮንጎ የሚደረገው ርዳታ ሁሉ በተባበሩት መንግሥታት አማካይነት እንዲፈጸም ሙሉ በሙሉ መስማማታቸውን ጨምሮ ገልጸዋል፡፡
መስከረም ፲፱ ቀን ፲፱፻፶፫ ዓ.ም የዑቤምባን መናፈሻ ሥፍራ ሊመቱ የወጡትን የባሉባ ነገድ ሰዎች በተባበሩት መንግሥታት ሥር የሚገለግሉት የማሮክ ወታደሮችና የካታንጋ ፖሊሶች እንደ በታተኗቸው ተነገረ፡፡
መስከረም ፳ ቀን ፲፱፻፶፫ ዓ.ም ኰሎኔል ሞቡቱ ያቀረቡትን "የክብ ጠረጴዛ" ጉባኤ በመጥቀስ ይህ ጉባኤ ከሊዎፖልድቪል ውጭ ባንድ ሌላ አፍሪቃዊ ገለልተኛ መንግሥት አገር ውስጥ ካልሆነ በስተቀር የማይቀበሉት መሆናቸውን መስየ አልቤር ካሎንዢ አስታወቁ፡፡ የኢንዶኒዚያ ወታደሮች ከኮንጎ መድረስ በተባበሩት መንግሥታት ሥር የሚገለግሉትን ወታደሮች ቁጥር ከ፲፰ሺ እንዳደረሳቸው በመግለጽያ እነዚህም የተባበሩት መንግሥታት ወታደሮች ከ፳፰ ልዩ ልዩ አገሮች የመጡ መሆናቸውን ጭምር በኮንጎ የተባበሩት መንግሥታት ጦር አዛዥ ቃል አቀባይ አስታውቋል፡፡
የኒጮሪያና የማሌዚ (ማሳያ) አገር ወታደሮችም በመጡ ጊዜ በኮንጎ የተባበሩት መንግሥታት ሥር የሚያገለግሉት ወታደሮች ከ፴ ልዩ ልዩ አገሮች የመጡ እንደሚሆኑ በተጨማሪ ገልጸዋል፡፡
መስከረም ፳፬ ቀን ፲፱፻፶፫ ዓ.ም በካታንጋ የመንግሥቱ መሪ የሆነው የ"ኮናካት" ፓርቲ ሊቀመንገበር መስየ ንዳላ ካምቦላ ለጋዜጠኞች ባደረጉት ጉባኤ ላይ በካታንጋ ውስጥ መፈጸም የሚገባውን እንደሚቀጥለው ዘርዝረዋል፡፡
በካታንጋ ውስጥ የማገኙት በሌዥጎች ሁሉ ዜግነታቸውን ካልለወጡ በስተቀር ከካታንጋ ማስወጣት፡፡
የከፍተኛውን ካታንጋ "የማዕድን አንድነት ማኀበርና" ሌሎችንም በቤልዥጎች እጅ የሚገኙትን የንግድ ማኀበሮች ወደ መንግሥት ንብረት ማዛወር
በካታንጋ የመንግሥት መሥሪያ ቤቶች ውስጥ ከቤልዥግ ቴክኒሲያኖች ይልቅ የፈረንሳይን የካናዳንና የጀርመንን መምረጥ
ከእንግዲህ ወዲያ የቤልዥግን ተወላጆችና ካፒታላቸውን ያለ መቀበል ይገባል ሲሉ ንግግራቸውን ደመደሙ፡፡
መስከረም ፳፭ ቀን ፲፱፻፶፫ ዓ.ም የምሥራቅ ጠቅላየ ግዛት መንግሥት ሊቀመንበርና የመስየ ሉሙምባ የቅርብ ረዳት የሆኑት መስየ ዣን ፊናና የጠቅላይ ሚኒስትሩ ታናሽ ወንድመ መስየ ሉዊ ሉሙምባ ከላይ የተጠቀሰው ጠቅላይ ግዛት ያገር ግዛት ሚኒስትር በኮሎኔል ሞቡቱ ወታደሮች በቁም እስር መልክ መጠበቃቸው ተነገረ፡፡
መስከረም ፳፮ ቀን ፲፱፻፶፫ ዓ.ም መስየ ካምቦላ ከጥቂት ቀናት በፊት የተናገሩትን በማብራራት በካታንጋ የሚገኘውን የቤልዥጎች ሀብት የመንገሥቱ ንብረት ማድረግ ነው በማለት የተናገርኩት የብሩክሴል መንግሥት መሪዎችና ከበርቴዎች በካታንጋ ላየ ያላቸውን የፖለቲካ ዐቅድ እንዲያሻሽሉ ብቻ ነው ሲሉ አስታወቁ፡፡
መስከረም ፳፯  ቀን ፲፱፻፶፫ ዓ.ም የመስየ ሉሙምባ ካቢኔ ሚንስትሮች መለዋወጥና የመስየ ሉሙምባ ደጋፊ የሆኑት ዴፑቴ ዢኔራል ንፖሎ ለጋዜጠኞች ጉባኤ ማድረጋቸው ተነገረ፡፡ ኮሎኔል ሞቡቱ ወዲያውኑ ዤኔራል ንፖሎ እንዲያዙ ትእዛዝ ቢሰጡ ዤኔራሉ ከቤታቸው ሳይገኙ ቀርተዋል፡፡ ብዙዎች ሪዳቶቻቸው በርሳቸው ምትክ እንደ ተያዙ ተነገረ፡፡
መስከረም ፳፰ ቀን ፲፱፻፶፫ ዓ.ም መስየ ጋስቶን ኤስኪን በቤልዥግ ምክር ቤት ውስጥ ባደረጉት ንግግር የካታንጋን መንግሥትነት አናውቅም በማለታቸው መስየ ሞኢዝ ቾምቤ በበኩላቸው መልስ ሲሰጡ ቤልዥግ ይህን ወዳጅነትን የሚያፈርስ ዝንባሌዋን ካልለወጠች በስተቀር ከርሷ ጋር ያለንን የዲፕሎማቲክ ግንኙታችንን እናቋርጣለን ሲሉ አስጠነቀቁ፡፡
መስከረም ፳፱ ቀን ፲፱፻፶፫ ዓ.ም በሰሜን ምሥራቅ ካታንጋ ሁኔታው ከሰዓት ወደ ሰዓት እየከፋና እየተበላሸ የሚሄድ መስሎ መታየቱ ተነገረ፡፡ የባበሩት መንግሥታት ጦር ኀይል ቃል አቀባይም ሁለት የኢትዮጵያ ወታደሮች ጓድ በፍጥነነት ወደዚያ እንደ ተላኩና የካታንጋም ባለሥልጣኖች የፖሊስ ኀይላቸውን ወደዚያው ማጉጓዛቸውን እንደ ጀመሩ አስታወቀ፡፡
መስየ ፓትሪስ ሉሙምባ በየሳምንቱ የሚያደርጉትን ሽርሽራቸውን በፖለቲካ ክርክር በመለወጣቸው ፴ የሚሆኑ ወታደሮች በካሚዮን ሆነው ተከታትለው ሊይዟቸው ሲጥሩ ሁለት ጊዜ ለጥቂት እንዳመለጡዋቸው ሲነገር ይህም ሊሆን የቻለው አዳኞቻቸው እርሳቸው ከሄዱ ከ፫ ደቂቃዎች በበኋላ በመድረሳቸው እንደሆነ ታውቋል፡፡
መስከረም ፴ ቀን ፲፱፻፶፫ ዓ.ም በኮሎኔል ሞቡቱ የተመረጠውና የተቁመው የኮንጎ ዩኒቨርሲቴሮች ክበብ ሊቀ መንበር መስየ ቦምቦኮ ለጋዜጠኞች ባደረጉት ጉባኤ መስየ ሉሙምባ ተይዘው ከፍርድ ፊት እንዲቀርቡ ሕጋዊ የሆነ ትእዛዝ ሰጥተናል ካሉ በኋላ ይህ ትእዛዝ ከፍጻሜ እንዳይደርስ ያጋጠማቸውንም ኀይል አስታወቀው ለዚሁ ጉዳይ ከተባበሩት መንግሥታት ባለሥልጣኖች ጋር በቀጥታ ግንኙነት ማድረጋቸውን ገልጸዋል፡፡ እንዲሁም አንዳንዶች የአፍሪካ አገሮች ሉሙምባን ለመደገፍ የሚሰነዝሩትን ዛቻ በመስመት የተባበሩት መንግሥታት ባለሥልጣኖች ችግር ያጋጠማቸው መስሎ እንደሚታየው ካስታወቁ በኋላ አንዳንድ የአፍሪካ አገሮች በምድራችን ላይ የማግዚትነት ተግባራቸወን ለመዘርጋት መሻታቸውን ስለ ተነዘብን የአፍሪካውያን ፖለቲካ ብለው የሚሰይሙትን ንቅናቄ በፍጹም አንፈልገውም ሲሉ ንግግራቸውን አቁመዋል፡፡
የተባበሩት መንግሥታት ባለሥልጣኖች ባጭር ጊዜ ውስጥ ስለ ሉሙምባ ከፍርድ መቅረብ ውሳኔ ካልሰጡ በስተቀር የኮንጎ ወታደሮች አስፈላጊውን ተግባር እንደሚፈጽሙ መስየ ዡስቲን ቦምቦኮ ለተባበሩት መንግሥታት ባለሥልጣኖች ማስጠንቀቂያ አቀረቡ፡፡
ከኤልዛቤት ቪል የተገኘው ወሬ እንደመለከተው ባለፉት ፸፪ ሰዐቶች ውስጥ መቶ የሚሆኑ የባሉባ ነገድ ሰወች እንደ ተገደሉና ብጥብጡም ከተነሣ ጀምሮ እስከ ዛሬ ድረስ የሞቱት ሰዎች ቁጥር ፫፻፹ መድረሱን በተጨማሪ ገለጸ፡፡
ጥቅምት ፩ ቀን ፲፱፻፶፫ ዓ.ም የሚስተር ሐመርሾልድ ልዩ መልእክተኛ ሚስተር ዳያለ ሚስተር ሉሙምባ እንዲያዙ የተባለውን ሐሳብ በፍጹም የተቃወሙ መሆናቸው ከተረጋገጠ ወሬ መገኙቱ ተነገረ፡፡
በኤልዛቤትቪል ያለው የተባበሩት መንግሥታት ቃል አቀባይ በተባበሩት መንግሥታት ሥር ያሉት ስምንት መቶ የኢትዮጵያ ወታደሮች በሰሜን ካታንጋ ካባሎ ከሚባለው ስፍራ መድረሳቸውን አስታወቀ፡፡ እነዚህም የኡትዮጵያ ወታደሮች በተጨማሪ ከሚመጡት ኢትዮጵያውያኖች ጋር በካባሎ ለሚገኙት በሴኔጋልና በማሊ ወታደሮች ሥፍራ የሚተኩላቸው ናቸው፡፡
ጥቅምት ፪ ቀን ፲፱፻፶፫ ዓ.ም ሚስተር ጆሴፍ ካሣቩቡ ሚስተር ጆስቲን ቦምቦኮና ኰሎኔል ሞቡቱ ሦስቱም አንድ ላየ ለተባበሩት መንግሥታት ስለ ሚስተር ሉሙምባ መያዝ ጉዳይ የተሰጠውን ውሳኔ እንዲያስለውጡ ለሚስተር ሐመርሾልድ ቴሌግራም አስተላለፉ፡፡
ጥቅምት ፫ ቀን ፲፱፻፶፫ ዓ.ም "ከተባበሩት መንግሥታት ጋር ጦርነት አንፈልግም፡፡ የኮንጎዎች ደም ለኛ በጣም የተወደደ ነው" በማለት ኮሎኔል ሞቡቱ አስታወቁ፡፡ ሚስተር ቦምቦኮ ወይም ሌሎች ባለሥልጣን ወታደሮች ሚስተር ሉሙምባ እንዲያዙ ትእዛዝ ሊሰጡ አይችሉም፡፡ ይህንን ማድረግ የምችል እኔ ብቻ ነኝ የጦር ሠራዊቱንም የማዝ እኔ ብቻ ነኝ ሲሉ ሞቡቱ ተናገሩ፡፡
የኮሎኔል ሞቡቱ ወታደሮች በማስተር ሉሙምባ ቤት አካባቢ የሚያደርጉትን የማድፈጥ ሥራ አጠናከሩ፡፡
ጥቅምት ፮ ቀን ፲፱፻፶፫ ዓ.ም የኮንጎ ጦር ሠራዋት የኤታ ማዦር ሹም ኮሎኔል ሞቡቱ ከሊዎፖልድቪል በአይሮፕላን ወደ ኤልዛቤትቪል ከደረሱ በኋላ ወዲያውኑ ወደ መስየ ቾምቤ መኖሪያ ሄደው ንግግር እንደ ጀመሩ ተነገረ፡፡
ጥቅምት ፲፩ ቀን ፲፱፻፶፫ ዓ.ም በካታንጋ ተባበሩት መንግሥታት እንደራሴ የሆኑትን መስየ ያን ቤሬንድሰንንና ግማሾቹን የተባበሩትን መንግሥታት የኤታ ማዦር ሹማምንቶች እንዲያስጠሩ መስየ ዳግ ሐመርሾልድን መጠየቃቸውን መስየ ቾምቤ ለጋዜጠኞች ጉባኤ አስታወቁ፡፡ ይህንንም ጥያቄ ለማቅረብ የበቃሁት የተባበሩት መንግሥታት በካቦሎ ጉዳይ እምነትን ያጐደሉ በመሆናቸው ነው ሲሉ የተባበሩትን መንግሥታት በመንቀፍ ሁናቴውን ቾምቤ ገለጹ፡፡
ጥቅምት ፲፬ ቀን ፲፱፻፶፫ ዓ.ም አንድ ሺሕ የማሆኑ በደንብ የታጠቁ የመካከለኛው የኮንጎ መንግሥት ወታደሮች ወደ ባክዋንጋ (የደቡብ ካሣይ ዋና ከተማ) እንደሚጓዙ የዚሁ አገር የፖሊስ ሠራዊት ኤታማዦር ካስታወቀ በኋላ ተስፋ የተጣለባቸው የተባበሩት መንግሥታት አስፈላጊውን ባያደርጉ የደቡብ ካሣይ ባለሥልጣኖች በግል ኀይላቸው እንደሚመክቱ አስታወቁ፡፡
ጥቅምት ፲፭ ቀን ፲፱፻፶፫ ዓ.ም የኮንጎ ወታደሮች ከሦስት ቀናት ጀምሮ በሊዎፖልድቪል የተወላጆች ከተማ የሆነውን በጃቸው እንዳደረጉና ነዋሪዎችንም በመፈተሽ ላየ እንደሚገኙ ተነገረ፡፡
የቀዳማዊ ኃይለ ሥላሴ፤
የሽልማት ድርጅት
- ፲፱፻፰፩
በልዩ ልዩ ሙያዎች በተለይም ፣ በጤና ፣ አጠባበቅ፣ በኑሮ፣ መሻሻልና በሥነ ጥበብ ረገድ የኢትዮጵያ ሕዝብ ዕውቀቱን እንዲያስፋፋኑ እንደዚሁም በአፍሪቃ ክፍለ ዓለምና በመላው ዓለም ሕዝበፐች መካከል ያሉትን ግንኙነቶች በመንፈስ በባህልም እንዲጎለምሱ አስበን የቀዳማዊ ኃይለ ሥላሴ ሽልማት ድርጅትን ሐምሌ ፩ቀን ፲፱፻፶፭ ዓ.ም ለዘለቄታ ኑዋሪ እንዲሆን አቋቁመናል።
ፕሮፌሰር ማርቤል ኮሄን የኢትዮጵያን ጥናት ለሚያጠኑ ሁሉ አራጋዊ መሪና በዓለም ጠራቀቁ የቋንቋ በተለይም የሴም ትምህርትች ሊቅ በፓሪስ የኢትዮጵያ ጥናት ትምህርት ቤት በመመስረታቸውና ላደረጉት ወደር ለሌለው ጥልቅ እንዲሁም ለተማሪዎቻቸው ተማሪዎች ለሰጡት መሪነትና ምሳሌ የ፲፱፻፶፯ ዓ.ም የቀዳማዊ ኃይለ ሥላሴ ሽልማት በኢትዮጵያ ጥናት የኢት ብር ፳ ሺህ ከወርቅ ኒሻንና ዲፕሎም ጋር ይሰጣቸዋል።
የፕፌሰር ማርሴል ኮሄን መልስስ፡
በኢትዮጵ ጥናት ተመራማሪነት ሥራዬን በማክበር የተሰጠኝን ሽልማት በላይ ላስተምር ፤ በዕድሜዬ ከኔ ያነሱ ወጣት ሊቃውንት በማሰልን በመርጥናቴን  በመቀጠል እዚሁ መጥተው ስላገለገሉ ብዙዎቹን ታውቋቸዋላችሁ። ዛሬም በማኅላችሁ ይገኛሉ ወደፊም ይመጣሉ።
የኢትዮጵያ ጥናት ምርምር ባደረግባቸው ዓመታት ብዙ  መጻሕፍት ጽፈአለሁና እንደምታውቋቸው ተስፋ አለኝ። ከአዲስ አበባ በወጣሁ በሃምሳ ሦስት ዓመቴ ስለተመለስሁ ደስታ ይሰማኛል ሌላ ከተማ ሁናለች በኢትዮጵያ ውስ በተለይም በዋናይቱ ከተማ ሁናች። በኢትዮጵያውስጥ በተለይም በዋናይቱ ከተማ የተደረገውን እርምጃ ሰምቼ ነበር አሁን ግን በዓይኔ ዓየሁት። እዚህ በነበርኩበት ጊዜ ታላቁ ዳግማዊ ምኒልክ የዘመናዊውን ኑሮ ዓይነተኛ መሣሪያ ማተሚያ ቤትን አቋቁመው ነበር። የመጀመሪያዎቹም ትምህርት ቤቶች እንዲቋቋሙ ረድተው ነበር። ዛሬ እዚሁ መጻሕፍት በብዛት ይታተማሉ። ወጣት ደራሲዎ ብዙ ናቸው ትምህርት ቤቶችም በግርማዊ ቀዳማዊ ኃይለ ሥላሴ ደጋፊነት ቁጥራቸው ከፍ ብሏል ወደፊትም ይበዛሉ። ከዚህም በላይ ዛሬ ሁላችንም የተከበርንበት ይህ የሽልማት ድርጅት ስለተቋቋመ እኔ በተለይ ለግርማዊ ንጉሠ ነገሥት ምስጋናየን አቀርባለሁ።
ከግርማዊ ንጉሠ ነገሥት እጅ በኮሞዶር እስክንድር ደስታ አቅራቢነት ፕሮፌሰር ማርሴል ኮሄን ሲሸለሙ።
የአፍሪካ ጥልቅ ምርምር ሽልማት ፲፱፻፶፮ ዓ.ም
ፕሮፌሰር ዊልያም ሊዎ ሀንስበሪ።
ፕሮፌሰር ዊልያም ሲዎ ሐንስበሪ ሚሲሲፒ ዩናይትድ ስቴትስ ተወለዱ። ትምህርታቸውን በሐርባርድ በቪርጂኒያ ስቴት ኮሌጅ ኦክስፎርድና ካይሮ ዩኒርሲቲዎች በማጥናተ ካናቀቁ በኋላ በሐዋርያ ዩኒቨርስቲ የረጅም ጊዜ አገልግሎት ሰጥተዋል። ስለ አፍሪካ ሥልጣኔ ተዳዳሪ የሌለው ትምህርት ከ፵ ዓመት በፊት ማስተማር ከመጀመራቸውም በላይ በግል ገንዘባቸውና በጥለቅ ምርምር የተገኘ ማስረጃ በመያዝ እውነቱን የተመረኮዙየአፍሪካ ታሪክና ባሕል ደጋፊነታቸው የታወቀ ነው።
በተጨማሪ ፕሮፌሰር ሐንሰበሪ የአፍሪካ ታሪክ በወገኖቸው በአሜሪካኖ እንዲታወቅና ዋጋው እንዲገመት ላደረጉት ትግልና አሁን መሪዎች ሆነው የሚገኙትን የተጎናጸፈ መሪነት ስለ ሰጡ የ፲፱፻፶፮ ዓ.ም የቀዳማዊ ኃይለ ሥላሴ ሽልማት በአፍሪካ ጥልቅ ምርምር የኢት ብር ፸
ፕሮፌሰር ሐንስበሪ የአፍሪካ ታሪክ በወገኖቻችው በአሜሪካኖ እንዲታወቅና ዋጋው እንዲገመት ላደረጉት ትግልና አሁን መሪዎች ሆነው  የሚገኙትን የአንድ ሙሉ ትውልድ አፍሪካዊ ተማዎች በወደፊት ኑሯቸው በእምነትና በድፍረት እንዲቋቋሙና በታሪካቸው እንዲኮሩ በማበረታታት ዕውቀትን የተጎናጸፈ መ ሪነት ስለ ሰጡ የ ፲፱፻፶፮ ዓ.ም የቀዳማዊ ኃይለ ሥላሴ ሽልማት በአፍሪካ ጥልቅ ምርምር የኢት ብር ፸ ሺህ ከወርቅ ኒንና ዲፕሎማ ጋር ይሰጣቸዋል።
የ፮ ዓ.ም የአፍሪካ ጥልቅ ምርምር ሽልማት ያገኙት የፕሮፌሰር ዊልያም ሊዎ ሀንስበሪ ንግግር
በዓም ታሪክና በዓም ጉዳዮች ፊት የአፍሪካ እውነተኛ አቋም መሠረት ባለው አስተያየት ፍርድ ተመሥርቶ እንዲታይ በመጣጣር የሙከራ ሥራዬን ከጀመርኩ ፶ ዓመት ሆኖኛ። ይህን ጥናት በምከታተልበት ጊዜ የአፍሪካ ታሪክ በተጻፈም ሆነ ባልተጻፈ ነገር  ብዙ ማስረጃ እንዳለው ተገንዝቤአለሁ። ዳሩ ግን እነዚህ የአፍሪካ ታሪክ መሠረት የሆኑ ታላላቅ ማስረጃዎች  በዓም ላይ በሰፊው ሳይታወቁ መቅረታቸው ብዙ ጊዜ ጥልቅ የሆነ ሐዘን ሳያሳድርብኝ አልቀረም።
ስዚህ በመላው ዓለም ፊት ይህ የተከማቸ ማስረጃ ይታወቅ ዘነድ የደከሙትን ተመራማሪዎች ለማሳወቅና ለመደገፍ ግርማዊነትዎ የሽልማቱን ድርጅት ማቆምዎ በታወቀ ጊዜ እጅግ ከፍ ያለ ደስታ ተሰማኝ። ይህን ሥራ በማከናወን ድካሜ ታይቶ መጀመሪያውን የቀዳማዊ ኃይለ ሥላላሴ የአፍሪካ ጥልቅ ምርምር ሽልማት ለኔ መስጠቱን በሰማሁ ጊዜ ጥልቅ የሆነ የምስጋና ስሜት በልቤ አደረ።
አፍሪካ በታሪክም ሆነ በሌላው ጉዳይ እውነተኛ የታረመ ደረጃዋ እንዲሰጣት  በጀመርኩት ትግል ይህ ሽልማት ሲሰጠኝ ምስጋናውን ከኔ ጋር  በመንፈስ በመተባበር ለግርማዊነትዎ የሚያቀርቡት የአገሬ ሰዎች አሜሪካውያን ብቻ ሳይሆኑ በሌላም  በኩል ያሉ የጥናት ሥራ ጓዶቼ ናቸው።
እግዚአብሔር ይህን የመጠኑን ታላቅ ስራ ለብዙ  ዓመታት ከመልካም ግብ እንዲያደርስልዎ ይሁን።
ከግርማዊ፤ ንጉሠ ነገሥት እጅ ፕሮፌሰር ሐንስበሪ ሽልማት ሲቀበሉ። አቅራቢ አቶ የወነድ ወሰን መንገሻ።
ክቡር አቶ ከበደ ሚካኤል
ክቡር አቶ ከበደ ሚካኤል ለድርሰት ለአማርኛ ስነ ጽሑፍ ያላቸው ፍቅርና ያደረጉት ጥረት በኢትዮጵያ ከታወቁት ደራሲዎች መካከል ከፍያለና ክብር ያለው ቦታ ሰጥቷቸዋል።
ክቡር አቶ ከበደ ሚካኤል አማርኛ የዕውቀት መቀበያ እንዲሆን ለሚማረው ወገን መማሪያ የተማረው ወገን የሚያነበው የስድና የግጥም ጽሑፍ በአማኛ በማበርት ቋንቋውንም ከባለሥነ ጽሑፎች ቋንቋዎች ጋር እንዲሰለፍ በይበልጥ ስላዳሩና ኢትዮጵያዊያም በማድረግ ለኢትዮጵያ ሕዝብ በማበርከት አማርኛ የኢትዮጵያና የሌሎም ሀገሮች ባህል ለመግለጽ የሚችል መሆኑን ስላሳዩ የ፲፱፻፶፯ የቀዳማዊ ኃይለ ሥላሴ ሽልማት በአማርኛ ሥነ ጽሑፍ ዋጋው የኢት ብር ፯ ሺህ ከወርቅ ኒሻንና ዲፕሎማ ጋር ይሰጣቸዋል።
ክቡር አቶ ከበደ ሚካኤል የአማርኛ ሥነ ጽሑፍ ተሸላሚ።
አቶ አፈወርቅ ተክሌ።
አቶ አፈወርቅ ተክሌ አንኮበር በ፲፱፻፳፭ ዓ.ም ተወለዱ አብዛኛውን ትምህርታቸውን ለንደን በሚገኘው በስሌድ የአርትስ ፋኩልቲ በመጀመሪያ ተከታተሉ። በኋላም ፓሪስ ሮም ፍሎሬንስና ስፔይን በልዩ ልዩ ከፍተኛ ትምህርት ቤቶች አጥንተዋል። የአቶ አፈወርቅ ተክሌ ልዩ ልዩ ሥራዎች በአራት ክፍል ዓለሞች በመሰራጨታቸው በኢንተርናሽናል ደረጃ የወጣቱ አርቲስት ስም ለመታወቅ በቅቷል።
አቶ አፈወርቅ ተክሌ ከፍ ያለ ችሎታና ዲሲፕሊን ያላቸው አርቲስት ከመሆናቸውም በይበልጥ ባረከቷቸው የሥዕል ብዙ ሥራዎች የክፍለ ዓለማቸውን አጉልተው ስለገለጹና በኢዮጵያ በዘመናዊ የአርት ቴክኒክ መሥራት ከጀመሩ ከቀዳሚዎቹ አንዱ ስለሆነ የ፲፱፻፶፯ ዓ.ም የቀዳማዊ ኃይለ ሥላሴ ሽልማት ከኪነ ጥበብ የኢት.ብር ፯ ሺህ ከወርቅ  ኒሻንና ዲፕሎም ጋር ይሰጣቸዋል።
የአቶ አፈወርቅ ተክሌ መልስ
ግርማዊ ሆይ
ታላላቅ የሕይወት ሊቃውንትና ፈላስፎች እንዳረጋገጡልን ሁሉ የሰው ልጅ የሕይወት የሐዘንንና የደስታን የኑሮ ምሰሶ ተደግፋ የቆመች መሆኗን ዛሬ በዚህች ትልቅ  የደስታ ቀን ሳላስታውስ አላልፍም።
ይህንም ስል በዚህች በአጭሯ እድሜዬ ውስጥ ይልቁንም የልጅነት ሕይወቴን በመከራና በኀዘን እንጂ በደስታ ያሳለፍኩ ጊዜ እጅግ ትዝ አይለኝም። አሁን ግን ዕድ ለግርማዊ ቀዳማዊ ኃይለ ሥላሴ ክብርና ምስጋና ለኢትዮጵያ ይሁን ባለፉት ዓመታት ለለፋሁበት አሰጥቶ  በተመልካ ሕዝብ ዘንድ አድናቆትን አትርፎ በራሴ በኩል ታላቅ ደስታን እነሆ አስግቶልኛል።
ግርማዊ ሆይ
ቸሩ ግርማዊነትዎን በታላቅ ትህትና የምለምነው እዚህ ለተሰበሰበው ሕዝብ በተለይም የጥበቤ አድናቂዎችና በሥራ ትግል ላይ በየጊዜው ባጋጠመኝ ፈተና ሁሉ ተስፋ እንዳልቆርጥ ተጋድ  በማደርግበት ጊዜ የሞል ድጋፍ የሆኑበኝን ሁሉ ‹‹ደስ ብሎኛል ይበላችሁ›› ስል ፍስሃየየን በትህትና እንድገልጽ ነው።
የኢትዮጵያ አንዲሁም የአፍሪካ ፤ የጥበብ ጮራ ግርማዊ ሆይ
ቀዳማዊ ኃይለ ሥላሴን ታሪካዊ ሥም የያዘውን ሽልማት ስቀበል ፤ የዚሁ የጥበብ ጮራ ፍንጣቂ እንደሆን አስቦና አክብሮ  በታክ ዘንድ ምስክር የሚሆን ሽልማት ለሰጠኝ ለግርማዊነትዎ ታሪክና እግዚአብሔር ተገቢ ወሮዎን ይክፈልዎ።
እድሜ ለግርማዊ ቀ.ኃ.ሥ.
ኢትዮጵያ በነጻነቷ ለዘለዓለም ትኑር
ከግርማዊ ንጉሠ ነገሥት እጅ አቶ አፈወርቅ ተክሌ ሽልማት ሲቀበሉ። አቅራቢ አቶ አበበ ከበደ።
አቶ ተካ ኤጋኖ።
የተካ ኤጋኖ ኩባንያ ከተቋቋመ ፷ ዓመት ሲሆን የቡናን ተክል ዘመናዊ በሆነ መንገድ ለማሻሻል ያለማቋረጥ በመሥራቱ ፍሬ ያለው ውጤት አሳይቷል። ሠራተኞችን የማሠልጠንና የኑሯቸውን ደረጃ ማሻሻል ከሥራው ጋር በተያያዘ መሆኑን በመገንዘብ ኩባንያን የሠራተኞችን ደህንነት ቅድያ ያለው ኃላፊነት አድርጎ ተገቢ እርዳታ ያደርግላቸዋል። የተካ ኤጋኖ ኩባንያ በዘመናዊ የእርሻ ዘዴዎችና ቴክኒክ ለመጠቀምና ለመሥራት ባደረገው ጥረት ፍላጎትና ሙያ በጥሩ አኳኋን ታቅዶ የሚዳደርና የሚሠራ የቡና እርሻ በማካሄድ ጥሩ ምሳሉ ስለ ሆነ የ ፲፱፻፻፶፯ ዓ.ም የቀዳማዊ ኃይለ ሥላሴ ሽልማት በእርሻ ዋጋው የኢት.ብር ፯ ሺህ ከወርቅ ኒሻንና ዲፕሎም ጋር ይሰጠዋል።
የአቶ ተካ ኤጋኖ መልስ።
ግርማዊ ሆይ።
የሚከተውን ኃሳቤን በመግለጥ ግርማዊነት ፊት ለመቅረብ በመቻሌ እጅግ ከፍ ያለ ደስታ ይሰማኛል። የቐረብኩበትም ምክንት ለኢትዮጵያ ኤኮኖሚ ከሁለም የበለጠ ድጋፍ ያስገኛል ተብሎ በሚታመንበት የርሻ ሥራ በግርማዊነትዎ ሥም ከተቋቊመው የሽልማት ድርጅት እንድሸለም በመደረጉ ደስታዬ እጥፍ ድርብ ሆኖአል።
ምንም እኳ ለሽልማት ያበቃ የቡና ግብርና እጅግ አድካሚና ከባድ ቢሆንም ለዚህ ሥራ በቂ ኃብት ሣይኖረን በቆረጥነትና በመንፈስ ብርታት ብቻ ሥራችን እንዲጀመር ተደረገ። ሆኖም ብቻ ከመሰሥራት ይልቅ መተባባር የበለጠ ውጤት እንሚኖውም በማመን በማሕበር ሥም ሚስተር ኮታ አሌክሳንድራኪስ ፤ ሚስተር ጂዮሴፕ ጋላንቲና እ ተባባሪዎች ሆነን ሥንሰራ በመቆየታችን ለዚህ ከፍ ላለ ክብር በቃ ። ከዚህም ሌላ  በግርማዊነትዎ አርቆ አስተዋይነት የተቋቋመው የኢትዮጵያ ልማት ባንክ የሰጠንም ብድር ውጤት እዚህ ደረጃ አድርሶናል።
ግርማዊ ሆይ
ከግርማዊነትዎ ተደጋግሞ እንደገለጠው ሁሉ በእርግጥ እርሻ የኢዮጵያን ኢኮኖሚ ከሁሉ የበለጠ ከፍተኛ ደረጃ ላይ እንደሚያደርሰው አይካድም። በተለይም የቡና እርሻ ታላቅ ጥቅም የሚያስገኝ ሆኖ  ባንዳንድ ሰው ጉልበት ብቻ  ለመስራት እጅግ ከባድ ይሆናል። በምገኝበትም ጠቅይ ግዛት ቡና ባለቤቷን ገድ እራሷ ትነሣለች እየተበናለ የሚተረተው በዚህ ምክንያ ሣይሆን አይቀርም።
ማናቸውም ሥራ የሚል ብርታትን ይጠይቃ። መንፈስ የሚነቃቃውና የስሜትም ኃይል የሚሰቀሰው አስፈላጊው ድጋፍ ሁሉ ሲገኝ ነው። ስለ ቡናም ሆነ ስለሌላ እርሻ አሁን በሚረገው ዓይነት በበለጠ ትጋት ርዳታቸውንና ምክራቸውን የሚሰጡ  ባለ ልዩ ችሎ ኢትዮጵያን ሠራተኞች ወደፊት በብዛት ይገኛሉ ብለን ተስፋ እናደርጋለን።
የሕብረት እርሻ ጥቅምን ሊያስገኝ በመቻሉ ሌት ተቀን ባደረግነው ጥረት በስሜ ማኀበር እንዲቋቋም አደርጌ ባስገኘው ውጤት በማኀበሩ ስም ሽልማት እንዳገኝ መደረጉን ለትል ባለ እርሻዎች ዓይነተኛ ምሳሌ እንዲሆን አይጠረጠርም።
ይህ ሽልማት በብዙ ሸህ የሚጠሩ ኢዮጵያንን የሥራ ወኔ እንደሚቀሰቅሰው አምናለሁ። እንሰራለን፤ ስራችንን ግን የሚያውቅልን የለም። የሚለውን አነጋገር ይሰርዘዋል። ሽልማቱ ተሸላሚን ብቻ በማስደሰት የማይወሰን በመሆኑ ለኢትዮጵያ ልማትና ብልጽግና አንድ ዓይነት መስመር መያዙ አይካድም።
ከዚህም ሽልማት ከዓለም ሕዝብ ከፍተኛ የሥራ ተግባር ካሣዩት ውስጥ እንዲሸለሙ በ መደረጉ እም የኢትዮጵያ ሕዝቦችዎ ካለም የሽልማት ድርጅቶች ሽልማት ለማግኘት በየተግባራችን ልባዊና መንፈሣዊ ቅንዓትን የተመላ ዝንባሌ እንደሚኖረን አልጠራጠርም።
ቸሩ እግዚአብሔ ለግርማዊነትዎ ረጅም ዕድሜን ያጎናጽፋልና፤
ልዑል አልጋ ወራሽ መርዕድ አዝማች አስፋ ወሰንን ይጠብቅልን
ኢትዮጵያ በነጻነት ለዘለዓም ትኑር።
ከግርማዊ ንጉሠ ነገሥት እጅ አቶ ተካ ኤጋኖ ሽልማት ሲቀበሉ። ከግራ ክቡር ጸሐፌ ትእዛዝ አክሊሉ ሀብተ ወልድ የሽልማት ድርጅት ሊቀ መንበር።
የኢትዮጵያ ጎማ ቁጠባ ሥራ
የሰባት ዓመት ዕድሜ ያለው የኢትዮጵያ የጎማ ቁጠባ ማኀበር ለሀገር ጥቅም የሚረዳ ሥራ በመሥራቱ ለኢትዮጵያ ኢኮኒሚ ዕድገት ተካፋይ ሆኖ ከመገኘቱም በላ በእንዱስትሪ ሥራ ላይ ለሚገኙት ኢትዮጵያውያን ምሳ ለመሆን የሚል የግል ኩባንያ  ነው።
የኢትዮጵያ ጎማ ቁጠባ ማኀበር ላሳየው ምሳሌ ለመሆን የሚችል አስተዳደር ድፍረት ብልህነት የመሻሻል ፍላጎትና ጠንካራ አመራር ኩባንያው ሲጀምር ዓለማውን ለመፈጸም መቻሉ የሚጠራጥር ቢሆንም ያስተዳደሩ ሲጀምር ዓለማውን ለመፈጸም መቻሉ የሚያጠራጥር ቢሆንም ያስተዳደሩ አርቆ ማሰብና ችሎታ የጎማ ማደስን ሥራ ዓለማ አልፎ ሰፋ ያለ የጫማ የጎማ ሶል  በመሥራት ከዚህ በፊት ከውጭ አገር ሶል ማምጣ የተገደዱትን የጫማ ኢንዱስትሪዎች ችግረ ለማቃለል ስለ ቻለ የ፲፱፻፶፯ ዓ.ም የቀዳማዊ ኃይለ ሥላሴ ሽልማት ድርጅት በኢንዱስትሪ ዋጋው የኢት ብር ፯ሺህ ከወርቅ ኒሻንና ዲፕሎም ጋር ይሠጠዋል።
ግርማዊ ንጉሠ ነገሥት ለአቶ ገብረ ኢየሱስ ኦ ሽልማት ሲሰጡ። አቅራቢ ፤ ሚስተር ፓይል።
ክቡር ኮሎኔል ታምራት ይገዙ።
በአዲስ አበባ ከአሥመራ ዐድዋ፤ ባሕር ዳር ድሬዳዋና በሀገር ሕይወት ለሚገኙ በብዙ ሺ ለሚቆጠሩ ወጣቶች የመንፈሳዊ የትምህርት እዲሁም የማኀበራዊ ኑሮ አገልግሎት በመስጠት የወጣቶች ወንዶች ክርስቲያናዊ ማኀበር ለኢዮጵያ ሕዝብ ደህንነትና ዕድገት ረድቷል። እርዳታ የሚያስፈልጋቸውን ጠቃሚ እርዳታ ለመስጠጥ ማህበሩ ያከናወናቸው ሥራዎች ለሀገር ጥቅም ከመስጠታቸውም በላይ ማኀበሩ ጥሩ ምሳሌ ለመሆን ችሏል።
የወጣቶች ወንዶች ክርስቲያናዊ ማኅበር ከ፲፯ ዓመታት በሚበልጥ ጊዜ ለሰው ልጅ ደህንነት የማሰብንና ዕውቀትን የተመረኮዘ የማኀበራዊ ኑሮ ተካፋይነትን ዓላማዎች በትምህርት በማኀበር  ከ ፲፯ ዓመታት በሚበልጥ ጊዜ ለሰው ልጅ ደህንነት የማሰብና ዕውቀትን የተመረኮዘ ማኀበራዊ ኑሮ ተካፋይነትን ዓላማዎች በትምህርት በማኅበራዊ ኑሮና በስፖርት ፕሮግራም ከመቶ አምሳ ሺህ በሚበልጡ ኢትዮጵያውያን አእምሮ የመቅረጽ ከፍያለ አገልግሎ ስለ ሰጠ የ፲፱፻፶፯ ዓ.ም የቀዳማዊ ኃይለ ሥላሴ ሽልማት የኢት ብር ፯ ሺህ ከወርቅ ኒሻንና ዲፕሎም ጋር ይሰጠዋል።
የክቡር ኮሌኔል ታምራት ይገዙ የወ.ወ.ክ.ማ ሬዚዳንት መልስ።
ግርማዊ ሆይ
የኢትዮጵያ ወጣቶች ወንዶች ክርስቲያናዊ ማኅበር በኢትዮጵያ ሰለፈጸማቸው ሰብአዊ አገልግሎቶች ከቀዳማዊ ኃይለ ሥላሴ የሽልማት ድርጅት ስለተሰጠው ሽልማት በቦርዱ አባሎችና በልዩ ልዩ ኮሚቴዎች በሠራተኞቹና በማኅበርተኞቹ በጠቅላላው በብዙ ሺ በሚቆጠሩ ደጋፊዎቹ ስም ጥልቅ ምስጋናችንን አቀርባለሁ።
ይህ ዛሬ የኢትዮጵያ ወጣቶች ክርስቲያናዊ ማኀበር ያገኘው ክብር በመላው ዓለም ያለውን የወጣቶች ወንዶች ክርስቲያናዊ ማኅበር የብዙ ጊዜ አገልግሎት የሚያስታውስ ነው። የወጣቶች ወንዶች ክርስቲያናው ማኅበር እንደ አውሮፓውያን ዘመን አቆጣጠር በ፲፷፻፵፬ ዓ.ም በጆርጅ ዊልም በእንግሊዝ አገር ከተመሠረተበት ጊዜ አንስቶ ዘርን ቀለምን ሃይማኖን ሳይለይ ሰውን በመንፈሱና በአካሉ በአእምሮውም ለማጎልመስና ለሁሉም ሰብአዊ አገልግሎት መስጠት ዋና ዐላማው ነው። በአሁኑም ጊዜ ሰማንያ የሚሆኑ አገሮች  በአባልነት የሚኙበት የዓለም የወጣቶች ወንዶች ክርስቲያናዊ ማኅበር ዋና መሥሪያ ቤት በጄኔቫ ይገኛል።  ግርማዊነትዎ የወጣቶች ወነንዶ ክርስቲያናዊ ማኅበር በኢትዮጵያ እንዲቋቋም በ፲፱፻፵ ዓ.ም ስለፈቀደ የኢትዮጵያ ወጣቶች ወንዶች ክርስቲያናዊ ማኅበር በ፲፱፻፶፫ ዓ.ም በዓለም ወ.ወ.ክ.ማዎች ኅብረት ውስጥ ሙሉ አባል ሆኖ ታወቀ።
የኢትዮጵያ ወጣቶች ወንዶች ክርስቲያናዊ ማኅበር በልዩ ልዩ ፕሮግራሞች በብዙ ሺህ ለሚቆጠሩ ሰዎች አገልግሎቱን ያበረክታል። እነዚህም  ልዩ ልዩ አገልግሎች መሠረተ ትምህርት የሕጻናት ትምህርት ቤት የእረፍት ጊዜ ምቾት መስጠት እስፖርት ለልጆች ለክበብ አገልግሎ ለሕዝብ የእውቀት መስጫ ፕሮግራም  ባሕላዊ የሙዚቃ ፕሮግራም ንግግር ፤ ክርክር በህብረትና በቡን የመጫወት ትምህርት የእጅ ሥራ ትምህርት፤ ለማጎልማሶችም እንደየዝንባሌአቸው  የክበብ አገልግሎ እንደጠቃነታቸው እየታ  ይሰጣሉ። የቦዱ ሥራ አስኪያጅ በድርጅቱ ውስጥ የልዩ ልዩ የሥራ ክፍል ኮሚቴ አባሎች የማኅበሩ ሠራተኞ በበጎ ፈቃዳቸው የፈጸሙትን ከፍ ያለ አገልግሎ ለገረርማዊነትዎ ስገልጽ ከልብ ከማመስገን ጋር ነው።
ግርማዊነትዎ ለኢዮጵያ ወጣቶች ወንዶች ክርስቲያናዊ ማኅበር ባለማቋረጥ ያደረገልን ማበረታታትና ድጋፍ ለመቼም የማይረሳና ማህበሩንም ጽኑ አድርጎት ይኖል። የቀዳማዊ ኃይለ ሥላሴ የሽልማት ድርጅት  የሚጠንንም ገንዘብ ወጣችን በበለጠ ለማገልገል በሚዘጋጀው የፕሮራም አቅድ እንዲውል እናደርጋን። እንደዚሁም አካላው የጠነከረ ፤ መንፈሳቸው የዳበረ ዲል እናደርጋን። እደዚሁም አካላቸው የጠነከረ መንፈሳቸው የዳበረ መልካም ኢትዮጵያውያንን ለማፍራት ይረዳናል  ብለን አምነንበታል ኒሻኑንም የመሠረት ሐውልት አድርገን ለሁል ጊዜ እንመለከተዋለን።
ይህ ማኅበር ከፍተኛውን ሽልማት በመቀበሉ ከሰማያ በላይ  የሆኑትን የዓለም አባል አገሮች ሁሉ ደስታቸውን በቴሌግራም ገልጠዋል። ይህ ዛ ለወጣቶች ወንዶች ክርስቲያናዊ ማኅበር የተደረገለት የክብር ሽልማት ለድርጅቱ ታላቅ ደስታ የሚሰጠው ከመሆኑም በላይ ወደፊ በበለጠ ለመሥራት የሚያበረታታው ይሆናል። ለዚሁም ሁሉን የሚል እግዚአብሔር እንዲረዳን እንለምነዋለን።
ከግርማዊ ንጉሠ ነገሥት እጅ ኮሎኔል ታምራት ይገዙ ሲሸለሙ። አቅራቢ ክቡር አቶ ሥዩም ሐረጎት።
ግርማዊት እቴጌ መነን ሽልማት ፤ ፲፱፻፶፯ ዓ.ም
ፕሮፌሰር ቲሲሰየስ የኖቤል ድርጅት ፕሬዝዳንት
የኖቤል ድርጅት ባሁኑ ክፍለ ዘመን በሙሉ የእልፍሬድ ኖቤልን ሐሳብና ዓላማ በዓለም የታወቁ ሽልማቶች በመስጠት ከፍ ባለ ደረጃ አከናውኗል። ድርጅቱ በትክክልና ተመጣጣኝ በሌለው ደረጃ ሥራውን በረጅም ዘመን በመሥረቱ የአብዛውን የዓለም ሕዝብ አድናቆት አግኝቷል።
የኖቤል ፋውንዴሽን በመላው ዓለም ከፍ ያሉ ሥራዎችንና ዓላማዎችን በማሳወቅና በማበረታታት ለሰው ልጅ በማገልገሉ የ፲፱፻፶፯ ዓ.ም የግርማዊን እቴጌ መመን ሽልማት የኢት ብር ፴፭ ሺህ ከወርቅ ኒሻንና ዲፕሎም ጋር ይሰጠዋል።
ኖቤል ድርጅት በተሰጠበት ወቅት የፕሮፌሰር ቲሲሊየን ንግግር
የግርማዊነት እቴጌ መነን ሽልማት በመቀበል ለተጎናጸፈው ክብር የኖቤል ድርጅት ጥልቅ የሆነ ወሮታውን ይገልጻል።
ሰው ልጅ ጥቅም የሚፈጸመውን መልካም ተግባ በመቀበልና በማበረታታት የቀዳማዊ ኃይለ ሥለሴና የኖቤል ድርጅት ዓላማቸው አንድ ነው። እንዲሁም የቀዳማዊ ኃይለ ሥላሴና የኖቤል ድርጅት ተሸላሚ በሚመረጥበት ጊዜ ዓለማቱን ለተሸለው ተሸላሚ በመስጠጡ ሁለት ድርጅቶች በሥራቸውም አፈጻም ተመሰሳዮች ናቸው።
እነዚህን ታላላቅ ዓላማዎች ከግብ ለማድረስ የሚል መሆኑን በጊዜ ብዛ ለመገንዘብ ችለናል። እርግጥ የሚገጥሙ ችግሮች አሉ ጉድትም በፍጹ ተወግዷል ለማለት አይቻልም። ይሁን እንጂ ምንም እንኳ በዛሬው ዓለም ተቃራኒ ሃሳቦች በብዙ  በኩል ሲነጣጠሩ ብናይ ለሰው ልጅ በጎ አድራጎት ባበረከቱ ሰዎች ላይ የሚማማ ዓለም አቀፍ አስተያየት ማግኘት የሚችል መስሎ ይታየናል። ይህም በጎ ተግባር ጠለቅ ዘለቅ ባለ አስተያየት ስንመለከተው ስምምነትን ማስገኘቱ የሰውን ልጅ ወሮታ ይገልጻል።
ግርማዊነትዎ ይህን የሽልማት ድርጅት አስቦ በማቋቋሙ እጅግ ከፍ ያለ አክብሮትና አድናቆት ይሰማናል። ኢትዮጵ በባሕል ረገድ ያላትን በመመልከት የድርጅቱ ቤትና መኖሪያ በኢትዮጵ ውስጥ መሆኑ በራሱ በቂ ምልክት ነው።
ይህ ድርጅት ለመጭው ጊዜ በሚያሳየው ተስፋ እምነታችን ከፍ ያለ ነው። ሥራውንም ለወዳጅነት መንፈስና በአሳቢን እከታተለዋለን።
በኖቤል ድርጅት ስም ለግርማዊ ንጉሠ ነገሥት ጥልቅ ምስጋናዬን እንዳቀርብ ንጉሣዊ ፈቃድዎን እጠይቃሁ።
የግርማዊነት እቴጌ መነን ሽልማት ለኖቤል ድርጅት ሲሰጥ ከግርማዊነታቸው ተቀባይ ፕሮፌሰር ቱሲልዮስ።
የ፷ ዓ.ም የቀዳማዊ ኃይለ ሥላሰ ተሸላሚዎች።
ፕሮፌሰር ዎልፍ ሌስላው
የፕሮፌሰር ዎልፍ ሌስላው እንደ አውሮፓ አቆጣጠር ኅዳር ፮ ቀን ፲፱፻፮ ዓ.ም ቼኮባ ፖላንድ ተወልደው በዩኒቨርሲቲ ኦፍ ቪየና ፓሪስ በሚገኘው ኤኮል  ናሲዮናል ዴላንግ ኢሪዬንታልና የዶክተር ዲግሪያቸውን ባገኙበት ለሶርቦን ተማሩ።
ካስተማሩባቸው ብዙ ከፍተኛ ትምህርት ቤች ብራንዴዩዝ ዩኒቨርስቲ ኒው ስኩል ኦፍ ሶሻል ሪስርች ኤሽያ ኢንስቲትዩትና በጎብኝ ፕሮፌሰርነት አዲ አበባ ዩኒቨርሲቲ ኮሌጅ ናቸው። አሳቸውም የሒብሪውና የሴሜቲክ ቋንቋዎች የፕሮፌሰርና ቅርብ መስሥራቅና የአፍሪካ ቋንቋዎች ክፍል ሊቀ መንበር ሆነው ካሊፎርኒያ ዩኒቨርሲቲ (ሎስ እንለስ በማስተማር ላይ ይገኛሉ። በሴሚቴክ ጥናት ለሠሯቸው ሥራዎች በቅርብ ጊዜ ፲፱፻፶፷ ዓ.ም ፋኩልቲ ሪሰርች ሌክቸረር ሆነው በሥራ ጓደኞቻቸው ተመርጠዋል ደራሲ መምህርና የኦሪዮንታል ጥናት ሊቅ የሆኑት የፕሮፌሰር ሌስላው ፲፯ መጽሐፎችና ከ፪፻ የሚበልጡ አጫጭር ጽሑፎች ጽፈዋል።
ባፉት ሠላሳ ዓታት ውስ ስለ ኢትዮጵያ ቋንቋዎ ጥልቅ ምርምር በማድግና በማሳተም ለኢትዮጵያጥገና ዕድገት ረድተዋል። በተለይ ካበረከቱአቸው የምርምር ሥራዎች የትግርኛ ቋንቋ ሰዋስው የሐራሪ ቋንቋ መዝገበቃላት ስለ ጋፋት ቋንቋ ስለ አማርኛ ቋንቋ ታሪክ ስለ ጉራጌ ቋንቋና እንደዚሁም ከአረብኛ ስለ ተወሰዱ ቃላት የጻፉአቸው ከፍተኛ አስተያየት የሚሰጣቸውና ጠቃሚ ሥራዎች ናቸው።
የፕሮፌሰር ሌስላው ሥራ ፍላጎት በቋንቋ የተወሰነ ባለመሆኑ ስ ፈላሽዎች ባሕል ጥናት በማድረግ የኢትዮጵ ተረቶች በሉላ ሀገሮች  በማሳወቅ እደዚሁም ወጣች ኢትጵያውያንን በማስተማርና በማበረታታት ተጨማሪና ቀዋሚ ሥራዎች ሠርተዋል። የሚያስምሩበትም የካሊፎርኒያ  ዩኒቨርሲቲ በአዲሱ ዓለም የኢትዮጵ ጥናት ዋና መከታተያ ለመሆን የበቃው በፕሮፌሰር ሌስላው ትግንላ ጥረት ነው።
በኢትዮጵያ ውስጥ ሚገኙትን ቋንቋዎች ዘመናዊ የቋንቋ ሕጎችና ሥርዓትን በተከተለ መንገድ በማጥናት ያበረከቱአቸው
ጽሑፎች ከፍ ያለ ጥቅም የሚሰጡና ብዙ በመሆናቸው የቀዳማዊ ኃይለ ሥላሴ ሽልማት በኢትዮጵያ ጥናት ዋጋው ፰ ሺህ ብር የወርቅ ኒሻንና ዲፕሎም ይሰጣቸዋል።
የፕሮፌሰር ውልፍ ሌስላው ንግግር
ግርማዊ ሆይ
የቀዳማዊ ኃይለ ሥላሴ ሽልማት ድርጅት ኢትዮጵን ነክ በሆኑ ጥናቶች ይህንን ሽልማት ስላበረከተልኝ ጥልቅ የሆነ ምሥጋናዬን አቀርባለሁ። በተለይም ከክርስቶስ ልደት  በኋላ  ገና ካራተኛው መቶ ዓመት ጀምሮ የእምሮን ጉልምስና ካሳየ አገር ይህንን ሽልማት በማግኘቴ ትልቅ ደስታ ይሰማኛል። ከዚያን ዘመን ጀምሮ ኢትዮጵያ ባህሏን ታሪኳንና ሃይማቷን በየሐውልቱና በየበንራናው እመዘገበች መቆየቷ የታወቀ ነው።
ዳግመኛም የዛው ኢትዮጵያ መንግሥት በግማዊ ቀዳማዊ ኃይለ ሥላሴ መሪነት ልዩ ልዩ የምርመራና የጥና ድርጅቶችን አቋቁሞ  የአገሪቱን የባህል ቅርስ ማጠናቀቅ መጀመሩም ሌላ የአእምሮ ጉልምስና ምልክት ነው ይህንን ስል ፤ የኢትዮጵያን ባህል በሰፊው የሚያጠኑ ድርጅቶችን መጥቀስ ነው። በተጨማሪም የኢትዮጵያን ባህል በልዩ ልዩ መልኩ የሚጠኑን ሊቃውንት ሥራ ፍሬ ነገር ያለው መሆኑን መገንዘብም ሌላ የአእምሮ ጉልምስና ምልክት ነው። ይህንንም የሊቃውንት ጥረት ቁም ነገራምነት ተረድቶ ሥራቸውን ማበረታታት የጀመረው የቀዳማዊ ኃይለ ሥላሴ ሽልማት ድርጅተ ነው።
የቀዳማዊ ኃይለ ሥላሴ ሽልማት ድርጅት የቋንቋ ምርመራ ለአገሪቱ ባህልና ታሪክ ጠቃ መሆኑን ተረድቶ ፤ ኢትዮጵያን ነክ ለሆኑ ጥናቶች የተወሰነውን ሽልማት ለቋንቋ ሊቅ በመስጠቱ  በተለይ በጣም ደስ ብሎኛል። ስለ ኢትዮጵ ጥናት ምርመራ ለደከመ፤ በደለይም ለውጭ አገር ሊቅ፤ ሽልማት
ከግርማዊነታቸው እጅ ተሸላ ፕሮፌሰር ሌስላው። አቅራቢ ክቡር ልጅ ካሣ ወልደማርያም
ማቱን መስጠትም አሁንም እንደገና የአእምሮ ጉልምስና ምልክት ነው። ይኽን ያህል የአእምሮን ጉልምስና ያሳዩ መንግሥታት በብዙ አይገኙም። ይሁን እንጂ የሕይወቱን ጊዜ በሙሉ ለዚሁ ጥናት በመሠዋት እንዲህ ዓይነቱን ሽልማት የሚቀበል ኢትዮጵያዊ የሚገኝበት ቀን እንደሚደርስ ተስፋ አደርጋለሁ። ይኸውም ቀን ሩቅ እንዳይደለ አምናለሁ። ለዚሁም ማስረጃ ያለፈው ያገሪቱ ሥልጣኔ፤ እንዲሁም ደግሞ እንዲህም ውጭ አገር  ከፍተኛ ትምህርትን የሚከታሉ ኢትዮጵያውያንና የተራው ሕዝብ ስለአገራቸው ባህል ያቸውን አስተያየት መመልከት ብቻ ይበቃል። ተራው ሕዝብ ስለ አገሩ ባህል ያለውን አስተያየት የሚያስረዳ ያገሪቱን ልዩ ልዩ ቋንቋዎች ፤ ለምሳሌ እንዳደሬ፤ እንደ ቸሐ፤ እንደ ስልጤና እንዳርጎባ የመሳሰሉን አጠናበትና እመረምርበት በነበረ ጊዜ ተራው ሰው አልፎ አልፎ ጊዜየየን ለምን በነዚህ ቋንቋዎች እንደማሳለፍ ሲጠይቀኝ፤ እም ለታሪክ ነው ብዬ መልስ ስሰጠው ነገሩን በመገንዘብ ብዙ እርዳታ አድርጎልኛል።
እንደዚህ ያለውን የተማረውንና የተራውን ሕዝብ አስተያየት ስንመለከት፤ የሽልማቱ ተቀባይ ኢትዮጵያዊ የሚሆንበት ቀን መቃቡን እንረዳለን። ይህ ዓላማ ከግብ እንዲደርስ መረዳቴን በመተማመን የቀዳማዊ ኃይለ ሥላሴ የሽልማት ድርጅት የሚሰጠውን ሽልማት ከታላቅ ምስጋና ጋር እቀበላለሁ።
ክቡር ባላምባራስ ማኅተም ሥላሴ ወልደ መስቀል
ክቡረ ባላምባራስ ማኅተም ሥላሴ ወልደ መስቀል እንደ አውሮፓ አቆጣጠር ፲፱፻፭ ዓ.ም አዲስ አበባ ተወልደው በዳግማዊ ምኒሊክ ትምህርት ቤት ካይሮ በፈረንሣይ ሊና በኢንስቲትዩት ናሽናል ሱፔሪየን ደአግሪኩልቱር ኮሌኒያል (ፓሪስ) ተምረው የእርሻ ዲፕሎማ ተቀብለዋል። ክቡርነታቸው አስር ልጆች አሏቸው።
በኢትዮጵያና  በውጭ አገር መንግሥት የተሸለሙና ብዙ ጊዜ በብዙ መስመሮች በትጋት ያገለገሉ ከ ፍተኛ ባለሥልጣን ናቸው። ክቡርነታቸው የእርሻ የገንዘብ ሚኒትርና በትምስህርትሚኒትር ዴታ ሆነው ሠርተዋል። የሥራና መገናኛ ሚኒትርሆነው በማገልገል ይገኛሉ።
አማርኛ የትልቅ ቋንቋን ደረጃን ለማያዝ ሲጥር ከነጻነት ወዲህ የምዕራባውያን ቋንቋና ባህል በተቸማሪ ተቋቋሚ ስሆነ የቋንቋው ትክክለኛ ዕድገት በአጠራጣሪ ሁኔታ ላይ ይገኛል። በቃል የነበረውም ቅርሱ ተረካቢ አጥቶ ሊጠፋ ሆነ። ይህ ዐይነት ስጋት የተፈጠረው አዲሱ ትውልድ ካለው የቋንቋ ቅርስ ጋር የሚተዋወቅበት መንገድ በማጣቱ ሲሆን ችግሩም የሚወገደው ቅርሱን ሰብስቦ በጽሑፍ መልክ በማቅረብ ብቻ ነው።
አማርኛ በዚህ ባስጊ ሁኔታ ላይ ሲገኝ ከፍ ባለ ዘዴና ስልት ትጋትና ችሎታ የተሰናዱ ሥራዎች ያበረከቱ ክቡር ባላባራስ ማኅተመ ሥላሴ ናቸው። ለምሳሌ ያህል (የአማርኛ ቅኔ ከነመፍቻው) የአባቶች ቅርስ (ዝክረ ነነገር ) ተብለው የተጠሩ መጻሕፍቶቻቸው በሚያሳዩት የአማርኛ ቀዋሚ ውበትና በያዙት መሠረታዊ ቅርስ ምክንያት ተወዳዳሪ ስለሌላቸው በአማርኛ ማእምራን ዘንድ ከፍተኛውን ቦታ ይዘዋል።
ክቡነታቸው የሰበሰቡአቸውን ቅኔዎች በመምረጥ በማፍታታት በዓይነቱና በአገባቡ በማስቀመጥ በቃል ባሩ የሚነገሩትን ተረቶና ሲወርድ ሲዋዱ የቆየውን የቤተ ክህነትና የቤተ መንግሥት ሥርዓት ለዛ ባለው ያማርኛ ድርስት በማቅረብ ቀዋሚ ሥራ በመሥራታቸው የቀዳማዊ ኃይለ ሥላሴ ሽልማት በአማርኛ ሥነ ጽሑፍ ዋጋው ፯ሺህ ብር ከወርቅ ሜዳሊያና ዲፕሎም ጋር ይሰጣቸዋል።
የባላምባራስ ማኅተመ ሥላሴ ወልደ መስቀል መልስ።
ግርማዊ የኢትዮጵያ ብርሃን፤
ዛሬ በዚህ በዓል  ክብረ ተካፋይ ሆኘ ከግርማዊነትዎ እጅ ሽልማት ለመቀበል በመቻሌ እጅግ ከፍ ያለ ክብር ይሰማኛል።
የቀዳማዊ ኃይለ ሥላሴ ሽልማት ድርጅት ለመጀመሪያ ጊዜ ከተሸላሚዎች ጋር ሰሜን በሬድና በጋዜጣ ባስታወቀበት ሰዓት ያገኘሁት ደስታ መጠንም ወሰንም አልነበረውም፤ ይኸውም በአባቶች ሥራ ለዘለዓለም ሕያው ሆኖ እዲኖ የደከምኩባቸው መጽሐፎቼ ከኮሚቴው እንዲሁም  በኢዮጵያውያን በውጭ አገር የአማርኛ ማእምራን ዘንድ ከፍተኛውን ቦታ ይዘው መገኘታቸውን ለማወቅ ዕድል በማግኘጤ ነው። የቀዳማዊ ኃይለ ሥላሴ ሽልማት ድርጅት ቅርሶችና ነባርን ሁሉ ሰብስቦ በመልክ በመልክ አዘጋጅቶ ለትውልድ ማስተላለፍ ምን ያህል ጠቃ እንደሆነ ባወጣው መግለጫ ላይ አብራርቶ ገልፀዋል እኔም በኅሊናዬ ቀስቃሽነትና መሪነት ይኽንኑ መንገድ የተከተልኩ ሆኘ በመገኘቴ የተየ ደስታ ተሰምቶኛል ብል የተሳሳትኩት አይመስለኝም።
ጠላት አገራችንን በወረራት ጊዜ ሕዝቡን ያለ ርኅራሄ ሲገድለውና ሲጨፈጭፈው፤  ሃብቱንና ንብረቱን ለእሳት ሲሣ ሲያደርገው ማየት እጅግ አሰቃቂ  ከመሆኑ በላይ ቅርሶቻችንና ባህሎቻችን አቀባይም ተቀባይም አጥተው ከንቱ ባክነው መቅረታቸውን ማሰብ የበለጠ አሳዛኝ ነበር።
ከዚህም በተቀር አዲሱ ትውልድ፤ የውጭ አገርን ሥልጣኔንና ቋንቋ በሰፊው በሚከታልበት ጊዜ ከጥንታዊ አባቶች የተላለፈውና የሚነገረው ሁሉ በጽሑፍ ሆኖ ካልቆየ ካገሩ መሠረታዊ ባህል ተለያይቶ የሚርመሆኑ ማሰሰቡም መንፈስን ከብርቱ ጭንቀት ላይ የሚበልጥ ነበር።
ስዚህ ነው ያዋቂነትና የታሪክ ጸሐፊነት ችሎታ አለኝ በማለት አንዳች ትምክህት ሳላገባ ከሞት የተረፉትን ሽማግሌዎች በማነጋገር የተቆነጻጸሉትን ጽሑፎች በመሰብሰብና በማቀናር ፤ ባጭሩ ያባቶችን ቅርስ ለትውልድ ለማውረስ በተለይ ዝክረ ነገር፤ ያባቶች ቅርስ፤ አማርኛ ቅኔ፤ እንቅልፍ ለምኔ የተባሉን መጻሕፍ ለማዘጋጀት የበቃሁት።
የቋንቋችንና የሥነ ጽሑፋችን ረቂቅነት ጠልቆ  ለተመለከተው የሚያስደንቅ ነው ፤ አንዳንድ ቃላት ሁለትም ሶስትም ስሜቶች የሚሰጡ ሃሳቦችን አጠቃልለው ይዘው ሲታዩ ምን ያህል የማስረዳት ኃይለ ቃል እንዳላቸው ለመገንዘብ ይቻላል።  ፩ ፤ አስተዳደራችን የተፈጥሮ ችሎታችንን ከመግለጡም በላይ ምን ዓናት አስተያየትና ዝንባሌ እንዳለን ያሳያል ፤  ፪ ፤ አብዛኛዎቹ ምሳሌዎቻችን በቅዱሳት መጻሕፍት ላይ ተመስርተዋል።  ፫ ፤ አማርኛ ቅኔዎቻችን እስከ ዛሬ የሌለውን ውበት ተጎናጽፈዋል ፤ ፬ ፤ የሕፃናት መጫወቻ ተረቶቻችን መልካም ግብረ ገብነትን የሚያስተምሩ ናቸው።
የትምህርትና ሥነ ጥበብ ሚኒስቴር ይህንኑ በመረዳት ከዚህ በላይ የጠቀስኳቸውን መጽሐፎቼን በትምህርት ፕሮግራም ውስጥ እንዲገቡ በማድረጉና ከውጭ አገር የኢትዮጵያ ቋንቋ ማእምራን እንዲሁም ከአገራችን ከአንዳንድ መምሕራን የሚያበረታታ ቃል በማግኘቴ ከፍ ያለ የኅሊና ድጋፍ አግኝቼ እደነበረም መግለጥ ይገባኛል።
እነዚህና እነዚህን የመሳሰሉት ሁሉ ፤ እየተመረመሩ ሲጠራቀሙ የኢትዮጵያን ኅብረት ሰብዕ ዕውነተኛ መልክ እንደፎቶግራፍ አቅርበው ለማሳየት የሚችሉ ከፍ ያሉ ቅርሶች ይሆናሉ ፤
ተወዳጅ የሆነውን የራስን ሀብት መሠረት አድርጎ በተጨማሪ ከውጭ መፈለግ ዕውቀትን የተሟላ እንደሚያደርገው የታወቀ ነው።
አገራችን ኢትዮጵያ በቅርብ ሆኖ በተመለከቷት ቁጥር ስንት የሚያስደስቱና የሚያኮሩ ቅርሶች እንዳሏት ለመረዳት እንችላለን ፤ በጥናት በኩልም ግራን ቀኝ ቢሔዱ የማያደናቅፍ ሰፊ መስክ ስላለ በማናቸውም ረገድ ጥልቅ ምርምራ እያደረጉ ለኛም ሆነ ለዓለም ቅርሶቻችንና ባህሎቻችንን ማስተዋወቁ ጠቃሚ እንደሆነ ግልጽ ነው ፤ ስለዚህም ወጣቶቻችን ‹‹እኛም አለን እወቁልን›› የሚለውን ዓላማ በመከተል ተግቶ መሥራት ይኖርባቸዋል ፤ ይህንንም የምልበት የሐገራችን ቋንቋ እንዲስፋፋ ባህላችንና ልምዳችን እዲጠበቅ የሁሉም የኢትዮጵያዊ ምኞትና ፍላጎት መሆኑን ስለማውቅ ነው።
ግርማዊ ንጉሠ ነገሥት ክቡር ብላቴን ጌታ ማኅተመ ሥላሴ ሲሸለሙ ከማህል ክቡር ጸሐፌ ትእዛዝ አክሊት ሀብት ወልድ፡
ግርማዊ የኢትዮጵያ ብርሃን ፤
የአገራችን ሥልጣኔ እንዲሻሻልና እርምጃውም እዲፋጠን ካቋቋሟቸው አያሌ ሥራዎች ውስጥ አንዱ ይህ የቀዳማዊ ኃይለ ሥላሴ ሽልማት ድርጅት አገልጋዮች ከፍ ያለ የሞራል ድጋፍ እንዲያገኙ የሚያበረታታ ታላቅ መድኅን ሆኗል ፤ ስለዚህም ባለአደራውን ቦርድና በውስጡም ያሉትን ሊቃውንት ሰውን ማየትና ማነጋገር ሳያሻቸው በታላቅ ትዕግሥትና ችሎታ ሥራን ብቻ በማመዛዘን የሚያደርጉት ድካም ከባድ መሆን ለኅሊናዬ ስለሚሰማኝ በግርማዊነትዎ ፊት እንዳመሰግናቸው እንዲፈቀድልኝ ከፍ ባለ ትኅትና አለምናለሁ።
ዕድሜ ለግርማዊ ንጉሠ ነገሥት
ዕድሜ ለልዑል አልጋ ወራሽ
ኢትዮጵያ በነጻነት ለዘለዓለም ትኑር።
አቶ ገብረ ክርስቶስ ደስታ።
አቶ ገብረ ክርስቶስ እንደ አውሮፓ አቆጣጠር በ፲፱፻፴፪ ዓ.ም. ሐረር ተወለዱ። ጀርመን አገር ሄደው ትምህርታቸውን በመከታተል የኪነ ጥበብና የአካዳሚክ ዲፕሎማ አገኙ። ከኪነ ጥበብ ሥራቸው በተጨማሪ በዳግማዊ ሚኒልክ ትምህርት ቤት በዚሁ መስመር በማስተማር ይገኛሉ።
አቶ ገብረ ክርስቶስ ከራሳቸው የማመንጨትና ፍቺ የመስጠት ችሎታ ያላቸው አርቲስትና በኢትዮጵያ የናን ፊገሬቲቭ አርትን ሥራ የመጀመር ቀደምትነትን ይዘዋል። የዘመናዊ ዝንባሌ ለሚከተሉት ኢትዮጵያውያን ሠዓሊዎች እንደራሴ ለመሆን ከመቻላቸውም በቅርብ ጊዜ በጠቅላላው በኪነ ጥበብ ዓለም ለተደረገው ሥራዎቻቸው ይረዳሉ ተብለው ይገመታሉ።
ሁልጊዜ ዕውነትንና ሕይወትን መነሻ በማድረግ የሠሯቸው ሥዕሎች ልዩ የሆነ ሐሳብን የመግለጽ ችሎታ ዲስፕልንና እንደዚሁም ሕይወት ያለው ቴክኒክ ያላቸው አርቲት መሆናቸውን ያረጋግጣሉ።
ወጣቱ አቶ ገብረክርስቶስ ለኢትዮጵያ ኪነ ጥበብ ዕድገትና ጉልምስና ስለረዱ ቀዋሚ ሥራ ሠርተዋል። እስካሁን የፈጸሙአቸው ሥዕሎችም ወደ ፊት በይበልጥ ኪነ ጥበብን የሚያበለጽጉ ልዩ ልዩ ሥራዎች የሚያበረክቱ መሆናቸውንና ለወደፊት ኢትዮጵያውያን አርቲስቶችም መልካም ምሳሌ ስለሚሆኑ የቀዳማዊ ኃይለ ሥላሴ ሽልማት በኪነ ጥበብ ፯ ሺህ ብር የወርቅ ኒሻንና ዲፕሎም ይሰጣቸዋል።
ግንነ ለአቶ ገብረክርስቶስ ደስታ የ፲፱፻፶፰ ዓ.ም የኪነ ጥበብ ሽልማት ሲሰጡ።
የአቶ ገብረ ክርስቶስ ንግግር
ግርማዊ ጃንሆይ
በግርማዊነትዎ አሳቢነትና አርቆ አስተዋይነት የተቋቋመው ይህ የሽልማት ድርጅት ብዙ ሰው እያደፋፈረና እያነቃቃ አዳዲስ የሥልጣኔ እርምጃና መሻሻል ለአገራችን እንደሚያተርፍ ጥርጥር የለውም።
የሰው ልጅ ድካምና ልፋት አንዱም ሃሳቡንና ዓላመውን ከግብ ማድረስ ሲሆን አንዱም ደግሞ የድካሙን ፍሬና ዋጋውን ማግኘት ነው። ሥልጣኔን ራሱ ታሪክ እንደመሆኑ መጠን ውጤቱንና መጨረሻውን ለማየት የአንድ ወይም የሁለት ሰው ዕድሜ በቂ ላይሆን ይችላል። ግን አዳዲስ የሥልጣኔ በር መክፈት የዛሬውን ትውልድ ማነቃቃት ሲሆን የመጪውን ትውልድ እርምጃ በቅድሚያ ማሰናዳት ማለት ነው። አዳዲስ የሥልጣኔ መንገድ በሚከፈትበት ጊዜ ሁሉ ምናልባት ብዙ ሰዎች ሊገባቸው የማይችል ሃሳብ ስለሚፈጠር አንዳንድ ተቃራኒ ድምጽ የሚሰማበት ጊዜ አለ። አሁን ያልተጀመረ አዲስ  የሥልጣኔ እርምጃ የዛሬ አስር ዓመትም ቢጀመር ያው አዲስና አስቸጋሪ መስሎ መታየቱ አይቀርም።
በሥነ ጥበብም እንደዚሁ ያለ ሁኔታ አልፎ አልፎ ያጋጥማል። ብዙ የጥንት ሠዓሊዎች በዘመናቸው ጥረታቸው ሳይታወቅ እየተቸገሩና እየተረሱ እነሱ ካለፉ በኋላ ሥራቸው ጠቃሚና ዋና የሥነ ጥበብ መክፈቻ ቁልፍ ምዕራፍ ሆኖ በሚቀጥለው ወይም በሶስተኛ ትውልድ ሲደነቅና ሲመሰገን ይገኛል። ሠዓሊ በዘመኑ የሚኘውን ሁኔታ ባካባቢው ያለውን ነገር የሚገልጽ ቢሆንም ከሚገኝበት ዘመን አልፎ ተርፎ ተሻግሮ ብዙ ሰው ያልደረሰበትን ሃሳብ በቅድሚያ የሚያመለክት ነቢይ መሆኑን የአንዳንድ ታላላቅ ሠዓሊዎች ታሪክ ደጋግሞ መስክሯል። የጥንት ሥዕሎች ጥቂቶቹ የዛሬዎቹም ቢሆኑ የሰውን ውበት የሰውን የሥልጣኔ እርምጃ በጠቅላላው የሰውን ፍጥረትና እድገት የሚያመለክቱ ናቸው። በዚህም ዓለም ላይ እስካለ ድረስ የሁሉ ነገር መለኪያ ሰው ራሱ ቢሆንም ዘመናዊ ሰው ራሱን ያንዳንድ ጥበብ መክፈቻ ቁልፍ አድርጎ ይገምታል እንጂ ዕውቀት ነኝ ፤ ጥበብ ነኝ ፤ ፍጹም ነኝ ፤ ብሎ አይመካም።
ዘመናዊም ሥዕል ይህን ዓላማ የተከተለ  ነው። ሠዓሊው ዓለምን እንዴት እንደሚመለከት ፤ ፍጥረትን እንዴት መተርጎም እንደሚቻል ፤ በዓለም ውስጥ ሲኖር ፤ ምን ጥበብ ምን ዓይነት ዘዴ ፤ ምን አዲስ ነገር ማስገኘት እንደሚቻል ይጥራል። ዛሬ ሥዕል እንደ ጥንቱ በጠባብ መንገድ የተወሰነ ሳይሆን በብዙ በኩል እየተጣደፈ የሚሔድ ዕውቀት ሆኗል። ይህ የመመራመር ውጤት ነው ፤ ዘመናዊ ሥዕልን የተዘበራረቀ የሚያስመስለው በኑሮም ሆነ ወይም በመፍጠር ደረጃ የተዘበራረቀ የሚመስል ነገር ሁሉ እንደ መዘባረቁ መጠን ሥራውንና ውጤቱን የሚያብራራና የሚገልጽ የራሱ ሕግ ሲኖረው ይህ ዘመናዊም (አብስትራክት) ሥዕል የራሱ ቋንቋና የራሱ ሕግ ሲኖረው ፤ ይህ ቋንቋ እስቲለመድና እስቲጠና ድረስ ለብዙ ሰዎች አዳጋች ሆኖ ይገኛል። በሥዕል ትልቁ ዓላማ ትልቁ ደስታ በመፍጠርና በማስገኘት የሚደረስበት ውጤት ነው ዘመናዊ ሥዕል እንደ ጥንቱ በፎቶግራፍ ሁኔታ ሃሳብ እየተገለጸ ታሪክ ብቻ የሚደረድር ሆኖ አይወሰንም። በዘመናዊ እቅድ ሥዕሉ ራሱ ሃሳብ ነው። የአንድ ነገር ሁኔታ ፤ የአንድ ነገር ትርጉምና ስሜት ነው። ዛሬ ሰው ራሱን በመርሳት ወደ ከዋክብት እያንጋጠጠና ባዶ ቦታ ውስጥ እየሔደ ጥበብ በሚሰበስብበት ሃያኛው ክፍለ ዘመን ፤ በሥዕልም ራሱን ብቻ መመልከት ትቶ ዓለም ከብዙ ርቀት ከብዙ በኩል ሲታይ  ምን ዓይነት ስሜት እንደሚሰጥ ዓለማዊ ዘላለማዊ የሆነውን ነገር በመተርጎም በዓይን የሚታይ የቀለም የመስመርና የቅርጽ ሙዚቃ ለመፍጠር ይጥራል።
ግርማዊ ሆይ
የአንድ አገር ምሰሶና ሕይወት ናቸው ተብለው እንደሚገመቱት እንደ እርሻ እንዲስትሪና ንግድ ሁሉ ዘመናዊም ሥዕል ላገራችን ሥልጣኔ አስፈላጊ መሆኑን ባጭር ጊዜ ውስጥ ዛሬ ይህ የሽልማት ድርጅት በማወቁ በጣም የሚያስመሰግን ነው። ሽልማቱ ለኔ ብቻ ሳይሆን በእንደዚህ ያለው መንገድ ወደ ፊት ብዙ ዓይነት ሙከራ ለሚያደርጉ ሁሉ ነው ብዬ አምናለሁ። ይህ ሽልማት ለእኔ አስከዛሬ ድረስ የመጀመሪያው ትልቁ ነው። አከብረዋለሁ። የወደፊት ሥራዬ በሰፊው ለአገራችን የሚጠቅምበትን ዘዴ ለግርማዊነትዎ በጽሑፍ ዘርዝሬ አቅርቤአለሁ። ግርማዊነትዎም ይህ ሃሳቤ ከግብ እዲደርስ እንደሚረዳኝና እንደሚደግፈኝ እተማመናለሁ።
የዚህ የሽልማት ድርጅት መስራችና የሃሳቡም ደጋፊ የሆኑትን ግርማዊን ከልብ እያመሰገንኩ ለተጠባባቂዎቹና ለዳኞቹም እንዲሁ ምስጋናየን እያቀረብኩ የወደፊት ሥራቸው እንዲቃናላቸው እመኛለሁ።
ሚስተር ቲ ካሜሪኖ በዱምኮ ዳም ኩባንያ ስም
እንደ አውሮፓ አቆጣጠር በ፲፱፻፶ ዓ.ም ዱምኮ አክሲዮን ኩባንያ በኋላም በ፲፱፻፰ ዓ.ም ቅርንጫፍ ማፋቱራ ሳኪ አሥመራ ተቋቋመ። የዱምኮ ዳም ኩባንያ በተለይም ከዘምባባ ቃጫ የማውጣትን ሥራ ሲያከናውን ቅርንጫፉ ማኑቴራ ሳኪ ከቃጫው ጆንያ ገመድና ጨርቃ ጨርቅ ይሠራል።
ባፉት ፶ ዓመታት ብዙ የቴክኒክ ሊቃውንት ከዘምባባ ቃጫ ለመስራት ሲጥሩም የተጨበጠ ውጤት ሳያገኙ ቀርተዋል። አሥር ዓመታት ሙሉ በጥንካሬና ጥቅምን መሥዋዕት አድርጎ በመልፋት ከዘምባባ ቃጫ የማውጣትን አዲስ ዘዴ ለመፍጠርና ተፈላጊውን መኪና ለመስራት ዱምኮ ዳም ኩባንያ ችሏል።
በአዲሱ ዘዴ የተሠራውም ቃጫ ከዚህ በፊ ዓለም ይበልጡን ይጠቀምበት ለነበረው ለጁት ተክል ጥሩ ምትክ ሆኖ ተገኝቶአል። በዋጋውም ይልቁንም በቅርብ ጊዜ በተደረገው የመኪናዎች መሻሻል ከጁት የሚመጣጠንና የሚወዳደር ሆኖ ተገኝቶአል።
ይህ ፮፻፶ ሠራተኞች የሚያስተዳድረው ኩባንያ ያስገኘው ውጤት የሀገርን የኢንዱስትሪ ሥራ ከማስፋፋትና ራስን ከማስቻልም አልፎ ተገኝቶአል። እንደ ሱዳን ያሉ ሀገሮች ይህ ኩባንያ የሚሠራቸውን ጆንያዎች በመግዛት ይጠቀማሉ። ልዩ ልዩ ሀገሮችም ተመሳሳይ ሥራዎችን ለማቋቋም አቅደዋል።
ማኑፋቱራ ሳኪ አሥመራና ዱምኮ ኩባንያ የፈጸመው ተግባር ለሀገሪቱ ኢኮኖሚ ጥቅም በማምጣቱና ቀደምትነት የሌለው እንደዚሁም በኢንተርናሽናል ደረጃ የምሳሌነት ዋጋ ያለው ስለ ሆነ የቀዳማዊ ኃይለ ሥላሴ ሽልማት በኢንዱስትሪ ዋጋ ፯ሺ ብር ከወርቅ ኒሻንና ዲፕሎም ጋር ይሰጠዋል።
በዱምኮ ዳም ኩባንያ ስም የሚተር ካሜሪኖ ንግግር ።
ግርማዊ ሆይ፤
በቅዳማዊ ኃይለ ሥላሴ የሽልማት ድርጅት ለኢንዱስትሪ ሥራ የተሰጠውን ሽልማት ወጥኘ ባቋቋምኩት ስራ ስለተቀበልኩ ለግርማዊነትዎ ከልብ የሆነ ምስጋናየንና ጥልቅ የሆነ አክብሮቴን አቀርባለሁ።
በመንግሥትዎ ውስጥ ለነፃነት ሊሠራ በመቻሉ አንድ የውጭ አገር ሰው አንደበት የሚናገረውን እውነተኛ ጥልቅ የሆነ ስሜት ግርማዊነትዎ እንደሚያዳምጠው እምነት ስላለኝ ፤ በመሥሪያ ቤቴ ውስጥ በሠራተኝነትና በሹመት የሚሠሩትን ኢትዮጵያውያኖች ሁሉ ማመስገን ግዴታዬ መሆኑን እገልጻለሁ። በዚህ በማይረሳኝ ቀን  የሽልማት ክብር ለማግኘት የቻልኩት በነዚህ ሰዎች ብርታት በግርማዊነትዎ ለጋስነትና በሽልማት ድርጅት መልካም አስተያየት ስለሆነ ባለዎሮታ ነኝ።
ግርማዊነትዎ የሽልማትን ድርጅት ባቋቋሙበት ጊዜ ኢትዮጵያ የምታደረገው እርምጃ የሚያፈራው ጥቅም ለሀገሪቱ ብቻ ሳይሆን ለአፍሪካና በጠቅላላው ለመላው ዓለም ነው ሲሉ ገልጸውልናል። አርቆ በሚመለከትና ሰፊ በሆነ አስተያየትዎ ከኢትዮጵውያን ጋር ያገር ተወላጅ ያልሆኑም ሰዎች የሚያቀርቡት አገልግሎት እንዲታወቅላቸው መልካም ፈቃድዎ ሆኗል።
እርግጥ የዓለም ሰላም የሰው ልጅ ተድላና በአገሮችና በሰዎችም ማህል ያለው መግባባት ነገ ሊስፋፋ የሚችለው በሥራ ብቻ መሆኑና ሥራም ሰላምንና የግል ክብራቸውን ለሚጠብቁ ሰዎች የሚያስተባብር የሚያነሳሳና የሚስተካክል መድሕን መሆኑ የማይዘነጋ ነው።
የሰው ልጅ ራሱን ከፍ የሚያደርገውና መጭውም ትውልድ ሰላምን ሃብትንና ሥልጣኔን መመኘት የሚችለው በሥራ ነው፡፡ ሥራም ነፃነትን ከመሪ ጋር ፤ ችሎታን አያይዞ እግዚአብሔር በሚፈቅደው መንገድ የሰውን ልጅ ሲያከብርና የተሰጠውም ዓላማ ኑሮውን እያሻሻለ ለበጎ ሲውል ነው። በዚህ አኳኋን ሃጢተኛው ሰው እግዚአብሔር በበደለ ጊዜ የተፈረደበት የሥራ ዳኝነት እውነተኛ ፍችውን የሚያገኘው ከቅጣት ወደ ደስታ ሲለወጥ ነው።
በኢትዮጵያ ውስጥ ሥራ እንዲከበር የሚያደርገው ግርማዊነትዎ በሚሰጠው ሽልማት ብቻ ሳይሆን ሥርዓትን የያዘ ሥልጣኔ እዲስፋፋ ያለማቋረጥ ግርማዊነትዎ ለሀገሪቱ የሚያደርገው ዕርዳታ መሆኑን እንድገልጽ ይፈቀድልኝ። እንዲሁም በግርማዊነትዎ ብርሃናዊ መሪነት በዛሬው በአስቸጋሪ ጊዜ ይህች አገር በሥልጣኔ ረገድ የእርመጃ መሪነት የሚሰጣትንና ቅድሚያዋን መጠበቅ የምትችለው በሥራ ነው።
ይህችን የጥበብና የሃብት መሬት ከየአገሩም የመጡ ሰዎች ሥራቸው ተከብሮ የሚገፉባትን አገር እግዚአብሔር ጠብቆ ይባርካ። በጎ ፈቃድ ላላቸውም ሰዎች የተሰጠው የሰላም ተስፋ እንዳይለያት ይሁን።
ምዕራፍ፡፳፩።
የምኒልክ የመጨረሻ ዘመኖች የታሪኩ ማጠቃለያ።
የሺኛው ዓመት መጀመሪያ ዓመቶች በኢትዮጵያ ብዙ አዳዲስ ነገሮች የታዩበትና የተጀመሩበት ዘመን ነው።
በዚህም ላይ አጤ ምኒልክ ወዲያው ሕመማቸውና ድካም ጀመራቸው እንጂ ከሥልጣኔ ጀማሪነትም ምስጋናው ይደርሳቸዋል።
በትምህርት ረገድ የአገራቸው ሕዝብ እንዲተጋ ትምህርት እንዴት ያለ ዋጋ ያለው መሆኑንም ተገንዝቦ መማር እንዲጀምር ለማትጋት መሞከራቸውን ጥብቅ የሆነው ስለ ትምህርት ግዴታ ያወጡት አዋጅ ይነግረናል።
« ሞዓ አንበሳ ዘእምነገደ ይሁዳ ዳግማዊ ምኒልክ ንጉሠ ነገሥት ዘኢትዮጵያ » እስካሁን ማንም የእጅ ሥራ አዋቂ የነበረ ሰው በውርደት ስም ይጠራ ነበር ስለዚህም ማንም ሰው ለመማርና ለመሠልጠን የሚደክም አልነበረም።
በዚህ ጎጂ በሆነ ሁኔታ ብንኖር ቤተ ክርስቲያኖች ይዘጋሉ ይልቁንም ክርስቲያንነት አይገኝም።
በሌሎች አገሮች እያንዳንዱን ነገር ብቻ መማር ሳይሆን አዳዲስ ነገሮችም ይሠራሉ።
ስዚህ ከዛሬ ጀምሮ ለወደፊት ወንድ ልጆችና ሴት ልጆች ሁሉ ከስድስት ዓመታቸው በኋላ ወደ ትምህርት ቤት እንዲገቡ ይሁን።
ልጆቻቸውን ለማስተማር የማይተጉ ቤተሰቦች ወላጆቻቸው ሲሞቱ ንብረታቸው ለልጆቹ መሆኑ ቀርቶ ለመንግሥት ይተላለፋል።
ተማሪ ቤቶችንና አስተማሮችን የሚያዘጋጀው መንግሥቴ ነው።
ሺ ዳግማዊ ምኒልክ »።
ይህ ጥብቅ የሆነው በርስትና በንብረት መወረስ እቀጣሃለሁ ተብሎ የታወጀው የማሥጋት አዋጅ በዚህ ረገድ የነበራቸውን ታላቅ አሳብ ያሳያል።
ስዚህ ለመጀመሪያ ጊዜ በኤውሮጳው ዓይነት ለማስተማር እንዲጀመር ከግብጽ አገር አስተማሮች አስመጥተው ዛሬም በስማቸው የሚጠራውን የዳግማዊ ምኒልክን ተማሪ ቤት በሺ፱፻ ዓመተ ምህረት ከፈቱ።
ይህም ለአንድ ሕዝብ ሥልጣኔ መጀመሪያ መግቢያው መንገድ መሆኑን በማሰብ ነው።
በዚያ ጊዜ ማንበብና መጻፍን ማወቅ ለቤተ ክህነት አገልግሎትና አንዳንድም ጸሐፊ ለመሆን ካሰበ ሰው በቀር ሥራዬ ብሎ የሚደክምበት አልነበረም።
ብዙ መሻሻልና የሚቋቋም አስፈላጊ ነገር እንደ ነበረ እርግጥ ነው።
ግን በጦርነት አገርን ከማቅናት የመጣባቸውንም ጠላት ከመከላከል ሰላምንም ለሕዝባቸው ከመመሥረት አልፈው ሌሎችን ነገሮችና የአስተዳደሩን ዓይነት በጣሙን ለማሻሻል በቂ ጊዜ አላገኙም።
የምኒልክ የጸጥታ ዘመኖች ናቸው ከምንላቸው ከዓድዋ ጦርነት ወዲህ ካሉት ዓመቶችም ፮ቱ አጤ ምኒልክ በሕመም ምክንያት ከቤት ስለዋሉ በተፈጥሮ የነበራቸው ትጋትና ጥንካሬ እየደከመ ሔዶ ብዙውን ሥራ አሰናክሎታል።
የመጀመሪያው የሥራ መሰልቸትና የሕመም ስሜት መሞከር የጀመራቸው በሺ፰፻፺፯ ዓ.ም ግድም ነው።
የምክር ስብሰባ ሲደረግም የወትሮው ንቃትና ሥራ ወዳድነት ነገሩንም በትዕግሥትና በማስተዋል ከመከታተል መሰልቸት ይታይባቸው ጀመረ።
ጠንካራ የነበረው ሰውነታቸውም የመዛል ዓይነት መልክ አበጀ።
የነበራቸው ዋና አሳብ ይህን በብዙ ድካም ያሰፉትንና ያቋቋሙትን አንድ የሆነ የኢትዮጵያ መንግሥት ግዛታቸውን በማይናወጥ ዓይነት ላሳደግዋቸው የልጅ ልጃቸው ለልጅ ኢያሱ በጠነከረ መሠረት ለማስተላለፍ ነበር።
ስዚህም በሺ፱፻፩ ዓ.ም ዋና ዋናዎችን አገረ ገዢዎችና ወዲያውም የጦር አዛዦች የነበሩትን ራሶች ደጃዝማቾች መኳንንቶችም ሰብስበው በጳጳሱ በአቡነ ማቴዎስ ቃል ልጅ ኢያሱ አልጋ ወራሽ እንዲሆኑ እንዳይከድዋቸውም አማልዋቸው።
ከዚያ ወዲህ እስከ ሞታቸው ያሉት ፮ ዘመኖች የአጤ ምኒልክ የሕመም ዘመኖች ናቸው።
ሕመሙ ሲጀምራቸው ፷፯ ዓመት ሆንዋቸው ነበር።
በነዚህ የሕመም ዘመኖች ውስጥ እቴጌ ጣይቱ የመንግሥቱን ሥልጣን ለመያዝ በብዙው ደክመዋል።
ነገር ግን የንጉሠ ነገሥቱ እንደ ራስ ተሰማና እንደ ፊታውራሪ ሀብተ ጊዮርጊስያሉት ታማኝ አሽከሮች ሌሎችም መኳንንቶች በነገሩ ጠንክረውበት የእቴጌይቱ አሳብ አልተፈጸመም።
አጤ ምኒልክ እንደ ልጃቸው ይወድዋቸውና ያምንዋቸው የነበሩት የሐረርን አውራጃ ግዛት ያሰፉትና በዓድዋም ጦርነት ስማቸው በጀግንነት ሲጠራ የሚኖረው ልዑል ራስመኰንን ቀደም ብለው በሺ፱፻፺፰ አርፈው ነበር።
ራስ ተሰማም ቆይተው አጤ ምኒልክ ሕመሙ ጠንቶባቸው ሳለ በሺ፱፻፫ ዓ.ም ከንጉሠ ነገሥቱ በፊት ሞቱ።
እነዚህን በታሪክ ከፍ ያሉትንና የማይረሱ የሆኑትን እንደተከበረ አልማዝ ጉልህ ሆነው የሚያንጸባርቁትን ሞያዎች ሁሉ የሠሩት አጤ ምኒልክ በሕመማቸው ጊዜ በመንግሥታቸው ውስጥ ይደረጉ የነበሩትን ምናልባትም ለአሳባቸው የማይስማሙትን ጉዳዮች እስከ ሞታቸው ዘመን እስከ ሺ፱፻፮ ዓ.ም ድረስ እየሰሙ መታገሥ ግድ ሆኖባቸው ነበር።
በግዛታቸው ፴፭ ዘመኖች ውስጥ ከፍ ያሉ አስቸጋሪ የነበሩትን ነገሮች በመልካም ዕድልና ትእግሥት በእውቀትም አለፍዋቸው።
ዘመናቸው ብዙ ትግል የነበረበት ከፍ ያለ ቆራጥነት የሚያስፈልገውና ዕረፍት የሌለበት ጊዜ ነበር።
በዚህ ትግል ከርሳቸው በፊት የነበሩ ፪ ጀግኖች ንጉሦች የደከሙበትን የአጤ ቴዎድሮስን ኢትዮጵያን አንድ የማድረግ ምኞቶችና የአጤ ዮሐንስን የአገር ፍቅር ቅናት በማስተባበር የሁለቱንም ነገሥታት ዓላማ የነበረውን የኢትዮጵያን ስፋትና መደርጀት አንድነትም የማስገኘትን የክብር አክሊል በታሪክ እርሳቸው ታደሉት።
ከዚህ በኋላ የቀረው እርሳቸው የታገሉበትንና የደከሙበትን እርምጃ ተከትሎ በማስፋፋት መያዝና ማቆየት ብቻ ነበር።
አጤ ምኒልክ ለአንድ ንጉሥ ከሁሉ የበለጠ ከሆነው ተግባሩ በፍርድ ረገድም አድላዊነት የሌለባቸው ቀጥተኛና እውነተኛውን ነገር ወዳጅ በደለኛውን እንደሚገባው የሚቀጡ ለተበደለውም መብቱን የሚጠብቁ አመዛዛኝ ዳኛ ነበሩ።
ተጐዳ ደሀም ረዳቱና ደጋፊው ርኅሩኅም በመሆን የታወቀ ስም ነበራቸው።
በኢትዮጵያ መሬት ቀላድ ተጥሎ ደንብ ያለው የመሬት ስፍር ከተደረገ በኋላ « በእኔ ጊዜ ርስት ያልተተከልክና የፈለግህም ወደ ተወለድክበት አገር ያልገባህ አገርህም ሳትገባ ርስትም ሳትይዝ ትቀራለህ » የሚሉ ንጉሥ ነበሩ።
ስዚህም በደግነታቸውና በአዛኝነታቸው ርኅርኅት እናት የምትጠራበትን በሕዝባቸውም ዘንድ ለሁልጊዜ የማይረሳውን ስም « እምዬ ምኒልክ » ተብሎ መጠራትን አተረፉ።
ካፓ ላንቃ ፈረስ በቅሎ ብርና በሬ ላምም ይሰጡት የነበረው ካህኑ ነጋዴውና ገበሬው ሕዝብ ከአጤ ምኒልክ የዕረፍት ጊዜ ከታህሣሥ ፫ ቀን ፲፱፻፮ ዓ.ም በኋላ ሞታቸውን ምንም ቢደበቅ በሐሜትሰምቶት ስለነበረ ነገሩ ሆዱን በልቶት በየሥራው ላይ በግጥም።
የእቴጌዪቱ ግዞት ዘመን
በሚያዝያ 3 ቀን 1903 ራስ ቢትወደድ ተሰማ ባደረባቸው ድንገተኛ ሕመም ምክንያት ሞቱ።
ልጅ ኢያሱ ያን ጊዜ ገና የዐሥራ አምስት ዓመት ወጣት ሆነው የአጼ ምኒልክ አልጋወራሽ እንደ መሆናቸው ኢትዮጵያን በግላቸው ያስተዳድሩ ዠመር።
ዳሩ ግን ምንም እንኳ ለአስተዳደር ሥራ ብስለትና ልምድ እንደሚጐድላቸው በመገንዘብ እንዲረዷቸው የመረጧቸው መኳንንት መኖራቸው ቢታወቅም መኳንንቱ ተገቢውን ምክር በማካፈል ረገድ ችሎታና ብርታት እንዳልነበራቸው ይነገራል።
በዘልማዳዊ የትውልድ ሐረግ መሠረት ታዬ ጉልላት ለዘውዱ ወራሽነት ከአቤቶ ኢያሱ ቀጥሎ ከማንም ይበልጥ ብቃት የነበራቸው መሆኑ ይታወቃል።
ብላቴን ጌታ ማኅተመ ሥላሴወልደ መስቀል ሁልቄ ትውልድ ዘንጉሥ ሣህለ ሥላሴ አዲስ ሠንጠረዥ (2ኛ ሰሌዳ) ተመልከት)።
አቤቶ ኢያሱ የመንግሥቱ ባለሙሉ ሥልጣን በመሆን ሲያስተዳድሩ ከቆዩ በኋላ « ከአጼ ምኒልክ በኋላ አንዲት ሴት ንግሥት ትነሣለች » የሚለውን ትንቢት ለማስወገድ በማሰብ በጥር ወር 1908 እቴጌ ጣይቱ ከነጭራሹ ከቤተ መንግሥቱ እንዲወጡላችውና እንጦጦ ሔደውበግዞት እንዲቆዩ አሳሰቡዋቸው (ራስ ሚካኤል በአዲስ አበባ ውስጥ በመካሔድ ላይ የነበረውን የፖለቲካ ግጭት በተለይም የደጃች አያሌውን እንቅስቃሴ በአንክሮ ከተመለከቱ በኋላ ደጃዝማች የልጃቸውን ኢያሱ ስልጣን ተቀናቃኝ መሆናቸውን በመገንዘብ አስከፊ ርምጃ እንዲወሰድባቸው በመጠባበቅ ላይ ሳሉ ታስረው ከነበሩበት ከመፈታታቸውም በላይ ከንባታ መሾማቸው ቁጭት አሳድሮባቸው ነበር።
ከዚህም ይልቁንም ጉዳዩ የእቴጌዪቱን ወገኖች ለመቃወም ባሳደረባቸው ጽኑ ፍላጐት አንጻር ሲታይ ከራስ ወሌ ጋር የነበራቸው የቆየ ቅራኔ ከፍ ብሎ በተሰጠው ሁኔታ እንዲከር የሆነበትን ምክንያት ለመገመት ይቻላል )።
አቤቶ ኢያሱም ወደ ቤተ መንግሥት ገና አልገቡም ነበርና እቴጌ ጣይቱ ጥቂት ወራት እዚያው ከሰነበቱ በኋላ በሐምሌ ወር አምስተኛ ቀን በትእዛዙ መሠረት ወደ እንጦጦ ጉዞአቸውን እንዲዠምሩ ተወሰነ።
ራስ ወሌ ወደ አዲስ አበባ እንደሚሔዱ ተከታዮቻቸውን ባማከሩበት ጊዜ የጦር እንደራሴው የሆኑት ፊታውራሪ ይመር እቴጌ ከሥልጣን ተገልለው እንዴት ዝም ብለን እንቀመጣለንብለው ለጦርነት ያላቸውን ዝግጅት አስረድተው ነበር።
ራስ ወሌም « ከምኒልክ ጋር የገነባሁትን መንግሥት እንዴት አፈርሰዋለሁ » በማለት ጦርነቱ ተገቢ እንዳልሆነ ከተግሣጹ ጭምር መግለጻቸው ይነገርላቸዋል።
ልጅ ደስታ ዓለሜ ፡ ዝኒ ከማሁ )።
ጉዞአቸውን ከመዠመራቸው በፊት ረቡዕ ለሐሙስ አጥቢያ ከሌሊቱ ዐሥር ሰዓት ሲሆን የባለቤታቸው የአጼ ምኒልክ አስከሬን ወደ አረፈበት ሥዕል ቤት ኪዳነ ምሕረት አጠገብ ይገኝወደ ነበረው ፎቅ ቤት ገቡ።
የንጉሠ ነገሥታት ዳግማዊ አጼ ምኒልክ ከሕዝባቸው በሞት መለየት ለሕዝቡ እንዳይገለጽ ከፊታውራሪ ሀብተ ጊዮርጊስ የተሰጠ ምክር በመኖሩ ሳይወጣ ቆይቶ ነበር።
እቴጌዪቱ « መከሬን ከትቻለሁ እንግዲህ እኔ እዚህ ምን አለኝ ጌታዬ ! እኔም በተራዬ እከተልዎታለሁ » በማለት ይተናነቃቸው የነበረውን ዕንባ ሊገቱት ባለመቻላቸው ስቅስቅ ብለው አለቀሱ።
በአካባቢያቸው የነበሩት ሁሉ በጥልቅ ኀዘን ስለ ተነኩ።
ዕንባቸውን ያፈሱ ዠመር።
የምኒልክ ሞት ኅዘኑ ከሕዝቡ ገና አልጠፋም ነበርና እንደገና የእቴጌ ጣይቱ ከቤተ መንግሥት መውጣት ሰበብ ሆኖ ለቅሶውን የሚቀሰቅሰው መስሎ የታያቸው መሳፍንቱ መኳንንቱና ሴት ወይዛዝርቱ ዕንባቸውን እየጠራረጉ እስከ አሁን በምሥጢር ተይዞ የቆየው በዚህ አጋጣሚ ለሕዝቡ እንዳይገለጽ ጥንቃቄ ይደረግበት በመባባል እርስ በርሳቸው ተጽናኑ።
ልክ ዐሥራ አንድ ሰዓት ሲሆን በሰም የተነከረውን በለሴ ሻማ የእልፍኝ አሽከሮቹ እንደ ችቦ አቀጣጥለው እያንቦገቦጉ አካባቢውን በማብራት እቴጌዪቱን በፊትና በኋላ በቀኝና በግራ በማጀብ ለጉዞው ተዘጋጁ።
ባልደራሱም የእቴጌን በቅሎዎች አቀረቡ።
የመሳፍንቱ የመኳንንቱ የሴት ወይዛዝርቱና የሠላሳ ዘጠኙ ደንገጡሮቻቸው በቅሎዎች ከቤተ መንግሥቱ ምድር ግቢ ውጭ ሆነው የእቴጌን መድረስ ይጠባበቁ ነበር።
እቴጌም በእልፍኝ ዘበኞቻቸውና ባሽከሮቻቸው ታጅበው ጉዞአቸውን እንደ ዠመሩ ሁሉምበየበቅሎዎቻቸው ሆነው ተከተሏቸው።
በየጊዜው ድካም በተሰማቸው ቁጥር ጉዞው እየተቋረጠ ከበቅሎ ወርደው በሚቀርብላቸው ወንበር አጭር ዕረፍት እያደረጉ ጉዞአቸውን ቀጠሉ።
ሰባት ምዕራፎች አድርገው እንጦጦ እንደ ደረሱም የአጋፋሪ ትእዛዙ ቦታ ከሚባለው አነስተኛ ሜዳ ላይ ለክብራቸው በተነጠፈ ሥጋጃ ላይ ልዩ ሶፋ ወንበር ቀርቦላቸው ቆዩ።
ወንዱ በሆታ ሴቱ በዕልልታ ተቀበሏቸው።
ካህናቱ ልብሰ ተክህኖአቸውን ለብሰው መዘምራኑም ንሴብሖ እያሉ በሽብሸባ ተቀበሏቸው።
የአቀባበሉ ሥነ ሥርዓት እንደ ተፈጸመ እንቢልታው መለከቱ ዋይ ዋይ እያለ መሰንቆውና በገናው እየተደረደረ የክብር ጉዞው ቀጠለ።
ሠልፉም ብዙ ነበር።
ነገር ግን በምሥጢር ተደብቆ የቆየው ያጼ ምኒልክ ሞት ከሠራዊቱ ብዛት የተነሣ ድንገት ግርግር ይፈጥር ይሆን ተብሎ ተፈርቶ ነበር።
ዳሩ ግን የእቴጌን ወደ እንጦጦ መውጣት ምክንያቱን የተረዳው ሕዝብ ከልብ የፈለቀ ኀዘኑን ከመግለጽ በቀር ሌላ ሐሳብ የሌለው መሆኑን የተረዱት እቴጌ ጣይቱ « ለካስ ሰው አለን » ብለው በተናገሩ ጊዜ በሕዝቡ ላይ ያለው ፍቅር ተከሠተ።
ከእንጦጦ ቤተ መንግሥታቸውም እንደ ደረሱ ለተከተሏቸው መሳፍንት መኳንንትና ሴት ወይዛዝር እንደዚሁም እዚያ ተሰብስቦ ለነበረው ሠራዊት ሁሉ ጊዜው ከሰኔ ጾም መጨረሻ ጋር በመግጠሙ « የሐዋርያት ጾም መፍቻ » ግብር አበሉ።
እቴጌ ጣይቱ በግዞት በነበሩበት የአንድ ዓመት ከመንፈቅ ከኻያ ሁለት ቀናት ውስጥ ታማኞች አሽከሮቻቸውና መላው ሠራዊት የእቴጌነታቸውን ልዕልና አላጐደለባቸውም።
መስፍንቱ መኳንንቱና ወይዛዝርቱም ቢሆን ተገቢውን አክብሮት ሳይነፍጓቸው ዕለት በዕለት ይጠይቋቸው ነበር።
አቤቶ ኢያሱም ቢሆኑ የተለያዩ ስጦታዎችን ይዘው በመሔድ ይጠይቋቸው ነበር።
በኢትዮጵያ መንግሥታዊ አስተዳደር ውስጥ ነገሥታት አማካሪዎቻቸውን መርጠው ይሾሙ እንደነበር የታወቀ ሲሆን ለዚሁም « መካር የሌለው ንጉሥ አላንድ ዓመት አይነግሥ » የሚል የቆየ ምሳሌያዊ አነጋገር አለ።
ከማሳሰቢያው ቀጥሎ ባሉት ጥቂት ቀናት ውስጥ የወይዘሮ ዘውዲቱ አጐት የሆኑ ደጃዝማች ወልደ ጊዮርጊስ በልጅ ኢያሱ ትእዛዝ መሬታቸው ተይዞባቸው ኖሮ ወደ እቴጌ ጣይቱ በመምጣት አማላጅነታቸውን ለመኑ።
እሳቸውም ባላምባራስ ከበደ አድነውን በጊዜው በአባታቸው በራስ ሚካኤል ግቢ ይኖሩ ወደ ነበሩት ልጅ ኢያሱ መልእክተኛነት ልከዋቸው ስለነበር እጅ ነሥተው መልእክታቸውን ካደረሱ በኋላ ደጃዝማቹ የተያዘባቸውን መሬት እንዲለቀቅላቸው እንደሚያደርጉ አስታወቅዋቸው።
ከዚያም « ለመሆኑ እኔን አንሥተውኝ ያውቃሉ?
ምን ይሉኛል?
ብው ቢጠይቋቸው « አዎን ያነሡዎታል » ብው መለሱላቸው ቀጥለውም « ምን እያሉ ነው የሚያነሱኝ » ብው ለጠየቁዋቸው « ልጄ ነው እኔም እናቱ ነኝ አንቺም እኅቱ ነሽ ለምንድነው የማይጠይቀን ምን አስቀየምነው » እያሉ ያነሡዎታል አሏቸው ልጅ ኢያሱም በዚህ አነጋገር እንደ መጸጸት ብው « ነገ በሰዓት » የሚመጡ ስለ መሆናቸው የተነገራቸውን ይዘው ሔዱ።
በማግሥቱም እቴጌ ጣይቱ ከወይዘሮ ዘውዲቱ ጋር በመሆን ሲጠብቋቸው ልጅ ኢያሱ በሰጡት ቃል መሠረት መጥተው በመዠመሪያ መሶቡ በእቴጌና በዘውዲቱ ፊት ቀርቦ ነበርና ልጅ ኢያሱ የኔ መሶብ የት አለ ብለው ስለጠየቁ ይኸው አሏቸው ይኸን ጊዜ ልጅ ኢያሱ ከእቴጌ ጋር ለመጋበዝ ቅሬታ ስለታየባቸው እቴጌዪቱ ባንድ መሶብ መቅረቡ እኛን ቅር ይበለን እንጂ አንተማ ንጉሠ ነገሥት አይደለህም አሏቸው አብረውም በአንድ መሶብ ምሳ ከበሉ በኋላ ከእቴጌ ስለ መሬቱ መለቀቅ ምስጋና ተቀብለውና በክብር ተሰናብተው ሔዱ።
ከዚያ በኋላ እቴጌዪቱ መልእክቱን በሚገባ ከማቅረባቸው ሌላ እንዲህ ላለው መቀራረብ የፈጸሙትን ድርጊት በማስታወስ « የአቡነ ተክለ ሃይማኖት ያለህ ! እንዲህ ያለውን ስልት እንደምን አገኘኸው » ብለው ጠይቀዋቸው ኖሮ እሳቸውም « እግዚአብሔር አመልክቶኝ » ነው ብለው እንደመለሱላቸው በሰጡት ቃል ተናግረዋል።
ባላምባራስ ከበደ አድነው ፡ ዝኒ ከማሁ 27 ሰኔ 1972 )
ምሳሌ ያህል ብንጠቅስ የጦር ሚኒስትሩ ፊታውራሪ ሀብተ ጊዮርጊስ ብዙ ፍሪዳ አስነድተውብዙ ማርና ቅቤ አሲዘው እጅ መንሻ እያቀረቡ ይጐበኟቸው ታጥቀው አደግድገው የታዛኝነታቸውን ሥርዓት ይፈጽሙላቸው ነበር።
እቴጌዪቱ ተጠንስሶባቸው በነበረው ሤራ ውስጥ የተጫወቱትን ሚና በሚገባ ያውቁ ስለነበር ከተጋዙ ከአንድ ወር ባልበለጠ ጊዜ ውስጥ ለመዠመሪያ ጊዜ ሲጐበኟቸው « ሀብተ ጊዮርጊስ መቼ ትወደኛለህ?
አገሬ ልግባ ብል አስከለከልኸኝ » ብለው ሌሎችም የወቀሳ ቃሎችን ደረደሩባቸው።
ፊታውራሪም እጅግ በታወቀው ብልህነታቸው።
ወደ ክፍለ ሀገርዎ አይግቡ ብዬ ከመኳንንቱ ጋር መክሬአለሁ።
ዕውሮች እንዳንሆን ብዬ ነው።
እርስዎ ከሔዱ ምን ዐይንስ ምንስ ብርሃን አለን ብዬ ለኢትዮጵያ አስቤ ነው።
እርስዎስ ከኢትዮጵያ ሌላ ምን ሀገር አለዎ ሁሉንስ ያቀናው ያጸናው ማነው እርስዎ እንጂ ! ብለው መልስ ሰጡ።
መምሬ መኰንንና ሊቀ ጠበብት አበበ ወረደ እና እዚያ የነበሩ ሌሎች ሰዎች ቃለ መጠይቅ እንጦጦ 21 መስከረም 1964 )
እቴጌም በትዕግሥትና በተመስጦ ካዳመጧቸው በኋላ ጉዳዩን በአንክሮ በማየት በሥልጣን ተሳትፎ አማካኝነት ሌሎች የሚያገኙት የፖለቲካ ልምድ ለሀገሪቷ ጥቅም መሆኑን ከመገንዘባቸው የተነሣ « ሀብተ ጊዮርጊስ ረታኸኝ እኮ! እግዚአብሔር ይስጥልኝ ! ብለው እጅ መንሻውን ተቀበሉ » ብለው አሽከሮቻቸውን አዘዙ።
ወዲያውም የፊታውራሪውን ጉብኝት ምክንያት በማድረግ ግብር ለማብላት መሰናዶ ተደርጐ ስለ ነበር እቴጌ ጣይቱ በተገኙበት አዳራሽ መኳንንቱ ተሰብስበው በመምጣት ከፍ ያለ ግብር ሆኖ ዋለ።
በዚህም አጋጣሚ እቴጌ በተናገሩት ቃል ፊታውራሪ ሀብተ ጊዮርጊስን « አትለየኝ ጠይቀኝ » ብለው አሰናበቷቸው።
ዳሩ ግን የእቴጌ ጣይቱ የእስራት ቀንበር ሦስት ወር ባልሞላ ጊዜ ሊወድቅላቸው ቻለ።
የዚህም ምክንያት የልጅ ኢያሱ መንግሥት ብዙ ሳይቆይ ወድቆ በመስከረም 1909 የሚኒስትሮቹ ካቢኔ ወይዘሮ ዘውዲቱ ምኒልክ ንግሥተ ነገሥታት ተብለው መንግሥቱን በመምራት እንዲተኳቸው መደረጉ ነው።
ይሁን እንጂ እቴጌዪቱ በታላቅ ክብር ቆይተው ወደ ነበሩበት ቤተ መንግሥት እንደገና ተመልሰው መቀመጡ ደረጃቸውን ዝቅ እንደሚያደርጋቸው በማሰብእዚያው እንጦጦ ቤተ መንግሥታቸው መሰንበቱን መረጡ።
የሐዋርያ ጾም የተባለው ሐምሌ 5 ቀን የሚፈታው የሰኔ ጾም መሆኑ ነው )።
ንግሥተ ነገሥታት ዘውዲቱ በሥልጣን ላይ ከተቀመጡ ወዲህ እቴጌ ጣይቱን ከመቼውም ይበልጥ ይወዷቸውና ያከብሯቸው እንደ ነበር ታሪክ ዐዋቂዎች ይናገራሉ።
በንግሥትነት ሥልጣን እንደ ተቀመጡ ለአንድ ወር ያህል በቤተ መንግሥት ሆነው እንግዳ እየተቀበሉ ግብር በማብላትና በማነጋገር መቆየት ነበረባቸው።
አንድ ወር እንደ ቆዩ ግን እቴጌ ጣይቱን ለመጐብኘት ወደ እንጦጦ ቤተ መንግሥት ሔዱ።
እዚያም ደርሰው እቴጌዪቱን እንዳገኟቸው በአክብሮት አጐንብሰው እጅ ለመንሣት ሲሞክሩ እቴጌ ጣይቱ በራሳቸው ላይ ያለውን የኢትዮጵያ ዘውድ የተከበረ እንደሆነ በማስገንዘብ በአሁኑ ጊዜ የዚህ ዐይነቱ አከባበር እሳቸው በተራቸው ሊያደርጉት የሚገባ መሆኑን በመጥቀስ ከተቀመጡበት ብድግ ብለው እንደሳሙዋቸው ይተረካል።
እቴጌ ጣይቱ እንጦጦ በነበሩበት ዘመን ሀገራቸው ኢትዮጵያ ጥፋት ላይ እንዳትወድቅ በመመኘት ቀንና ሌሊት ይጸልዩ ነበር።
ዐልፎ ዐልፎ ይጠየቁ ለነበረው መንግሥታዊ ጉዳዮችም ምክራቸውን በመለገሥ ይረዱ ነበር።
ዚህም በጥቅምት ወር 1909 የወሎው ንጉሥ ሚካኤል የልጃቸውን አቤቶ ኢያሱን ከሥልጣን መውረድና መሳደድ በመቃወም ጦራቸውን በሸዋ ላይ ለማዝመት ዐዋጅ ባስነገሩ ጊዜ ያደረጉትን አስተዋጽኦ በምሳሌነት ለመጥቀስ ይቻላል፡ይህ እንደ ተሰማ የሸዋ መሳፍንትና መኳንንት ጊዜ ሳንሰጠው ወሎ ሔደን እንግጠመው በማለት እንደ ተስማሙ ፊታውራሪ ሀብተ ጊዮርጊስ ለማንኛውም እንጦጦ ወጥተን እቴጌን ብናማክራቸው ይሻላል የሚል ሐሳብ አቀረቡ ወጥተው በጉዳዩ ቢያማክሯቸው።
« ጥሩ ምክር አልመከራችሁም የወሎ መሬት በተፈጥሮ ምሽግነት አለው ብዙ ሰው ታስፈጃላችሁ።
ከዋድላ ከደላንታ ጦር እየተስፋፋ ይወጋችኋል እንደ ምንም ብላችሁ ወደዚሁ ወደ ሸዋ እንዲመጡ አድርጉ ሚካኤል ዠግና ሰው ነው ችኩል ነው ይመጣላችኋል » ብለው ጥሩ ብልሃት ሰጧቸው።
ልጅ ኢያሱ በአጭሩ የግዛት ዘመናቸው በተለያዩ ክፍላተ ግዛቶቻቸው ሲዘዋወሩ ቆይተው ነበር።
ውድቀታቸው ዐይነተኛ ምክንያት የሆነው (1) በባለሥልጣኖች ላይ ጥብቅ ቁጥጥር ማስጠንቀቂያ ሹም ሽርና ከዚህም ዐልፎ እስከ ግድያ የሚደርስ ቅጣት ማዘውተራቸው (2) ከሳቸው ደረጃ የሚጠበቀውን ግብረ ገብነትና ፍትሕ እንደማያሟሉ የሚያስቆጥራቸውን ድርጊቶች መፈጸማቸው (3) ከሹማምንትና ከመኳንንት ጋር የጠበቀ ግንኙነት ካለመመሥረታቸውም በላይ ለአዛውንት ባላባቶች ተገቢውን አክብሮት ባለማሳየታቸው (4) ሃይማኖታቸውን ወደ እስልምና እንደቀየሩ የሚያስገምቷቸውን የማኅበራዊ ኑሮ ተሳትፎዎችን በማድረጋቸው ወዘተ ... ነው።
በልጅ ኢያሱ አስተዳደር ያልተደሰቱት በርካታ ባለሥልጣኖች እነዚህን ነጥቦች በማንሣትና በማጋነን ይልቁንም ከመዠመሪያው ዓለም ጦርነት አስቀድሞ በነበረው የዓለም አቀፋዊ ሁኔታ ልጅ ኢያሱ የናዚ ጀርመን አጋር ከነበረችው ነምሳ (ኦስትሪያ) ጋር የመሣሪያ ግዥ ስምምነቶችን እንደ ማድረግና ከጀርመን ቱርክ መንግሥታት ኤምባሲዎች ጋር እንደ መሰብሰብ ያሉ እንቅስቃሴዎችን ሲያካሒዱ ሰንብተው ሳለ የእንግሊዝ የፈረንሳይ የጣልያን መንግሥታት ጉዳዩን በጽሞና ይከታተሉት ነበር።
በኋላም ልጅ ኢያሱን በእስልምና ባህላዊ አለባበስ የሚያሳይ የፎቶግራፍ ቴክኒክ በመጠቀም ሥዕል አባዝተው እንዲሠራጭ በማድረግ ለውድቀታቸው የበኩላቸውን አስተዋጽኦ ማቅረባቸው ይታወቃል።
በተጨማሪም የሲኒማ አምፔር ባለቤት የነበረው አባት ሙስዬ ሊዮን የተባለ አርመን ፎቶ ግራፍ አንሺ ግብጽ አገር ሔዶ 20 000 ኮፒዊች አንሥቶ ማምጣቱ ይነገራል።
ሙስዬ ካቺክ ዝኒ ከማሁ ሚያዝያ 1972።
መሳፍንቱና መኳንንቱም በገለጹላቸው የጦር ሥልት ምክር በመመራት ሲጠባበቋቸው በመቆየት ላይ እንዳሉ ልክ እቴጌ እንዳሉት ንጉሥ ሚካኤል ወደ ሸዋ ለመምጣት ሌት ተቀን ገሥግሠው ሲጓዙ እነ ፊታውራሪ ሀብተ ጊዮርጊስ በጥቂት ቀናት ውስጥ የሸዋን ጦር አሠልፈው በመምራት ሰገሌ ሜዳ እንደ ደረሱ ገጥመዋቸው ድል በማድረግ እንደ ማረኳቸው በታሪክ ይታወሳል።
በሌላ በኩል እላይ እንደ ተመለከተው እቴጌ ጣይቱ አጼ ምኒልክን ሐሳብ በማካፈልና በተግባር ከመደገፋቸውም በላይ ንጉሠ ነገሥቱ ከሞቱ በኋላ ንግሥት ዘውዲቱ ሥልጣናቸው ተዳክሞ ትእዛዛቸው እንዳይዛባ በማለት ከተጋዙበት ከእንጦጦ ሳይቀር ምክር መለገሣቸውን አሏቋረጡም ነበር።
እንደሚታወቀው ከአጼ ምኒልክ ሕመምና ከዕረፍታቸውም ወዲህ ዘመኑ የመሸጋገሪያ ስለነበረ በየበኩሉ የሥልጣን ሽኩቻ መብዛቱ ኢትዮጵያን በከፍተኛ ውዝግብ ውስጥ ጥሎ የተዳከመች አገር ስለሚያደርጋትና ይህም በበኩሉ ሊቀራመታት የሚፈልገው የውጭ ጠላት ምኞቱ መሆኑን በመገንዘብ እጅግ ይሠጉ ነበር።
ይህም እንደመሆኑ በየጊዜው በታመነ ሰው አማካኝነት ያስተላልፋቸው በነበሩ መልዕክቶች ንግሥት ዘውዲቱ አልጋቸውን የሚያጠናክሩበትን ዘዴ ይመክሯቸው እንደነበር ልዩ ጸሐፊያቸው የነበሩ አሁንም በሕይወት ያሉ ልጅ ደስታ ዓለሜ ይናገራሉ።
ልጅ ደስታ ፡ የተደገመ 27 ሰኔ 1972 )
